2. De vereniging tracht haar doel te bereiken onder meer door: – het bevorderen van onderling contact tussen de leden; – het beleggen van ledenvergaderingen; – het activeren dat leden elkaar, waar nodig met raad en daad bijstaan; – het organiseren van andere activiteiten; – het organiseren, activeren en stimuleren van de georganiseerde vrijetijdsbesteding van de leden en hun partners; – het inwinnen van adviezen ten behoeve van de leden bij terzake kundige _ personen en/of instellingen; – het onderhouden van regelmatige contacten met de Afdeling Human Resources (HRM) van de bank en de Stichting Pensioenfonds F. van Lanschot; – het samenwerken met andere verenigingen en groepen, welke een overeenkomstige doelstelling hebben, en zonodig het verkrijgen van het lidmaatschap van (een) zodanige vereniging(en) ten behoeve van de leden; – alle andere werkwijzen, die bevorderlijk kunnen zijn voor het bereiken van het doel van de vereniging ten behoeve van de leden. LEDEN EN LIDMAATSCHAP Artikel 3 1. Leden van de vereniging, hierna ook te noemen “leden”, kunnen zijn: a. ten behoeve van de doelomschrijving als opgenomen onder artikel 2 sub a: – een gewezen werknemer van de bank, voor wie aanspraak op ouderdomspensioen conform het Pensioenreglement van het Pensioenfonds F. van Lanschot is verzekerd; – een gewezen werknemer van de bank, die een pensioen ontvangt van _ het Pensioenfonds van F. van Lanschot; – een (gewezen) werknemer van de bank, deelnemer in het Pensioenfonds van F. van Lanschot, die, onder toekenning van een maandelijkse uitkering van de bank, non-activiteit is verleend; – de weduwe of weduwnaar of daarmee gelijk te stellen partner van een gewezen werknemer van de bank, die een pensioen van het Pensioenfonds F. van Lanschot ontvangt. b. ten behoeve van de doelomschrijvingen als opgenomen onder artikel 2, sub a, b en c: – een gewezen werknemer van de bank, die een pensioen ontvangt van _ het Pensioenfonds F. van Lanschot; – de weduwe, weduwnaar of partner van een gewezen werknemer van de bank, die een pensioen van het Pensioenfonds van F. van Lanschot _ ontvangt; – anderszins een gewezen werknemer van de bank, op basis van een daartoe strekkend besluit van het bestuur van de vereniging. 2. De aanmelding voor het lidmaatschap dient schriftelijk te geschieden bij het bestuur door middel van een bij het secretariaat van de vereniging te verkrijgen aanmeldingsformulier dan wel via de website. 3. Het bestuur beslist over de toelating tot het lidmaatschap binnen een maand na ontvangst van het aanmeldingsformulier. Bij niet toelating geeft het bestuur de aanvrager van het lidmaatschap schriftelijk bericht daarvan. 4. Bij niet-toelating tot het lidmaatschap staat de aanvrager binnen één maand na ontvangst van voormelde schriftelijke kennisgeving vermeldende de redenen die tot weigering van de toelating hebben geleid en vermeldende de mogelijkheid en de wijze van beroep tegen die beslissing schriftelijk beroep open op de algemene ledenvergadering. De algemene ledenvergadering beslist in hoogste instantie over het ingestelde _ beroep in haar eerstvolgende vergadering die wordt gehouden nadat tenminste twee maanden zijn verlopen sedert de ontvangst door het bestuur van het beroepschrift en kan in die vergadering alsnog tot toelating besluiten. De aanvrager wordt ten spoedigste van het desbetreffende besluit van de algemene ledenvergadering schriftelijk in kennis gesteld. 5. De vereniging kent voorts donateurs. Uitsluitend natuurlijke personen en rechtspersonen die geen lid van de vereniging kunnen zijn, kunnen donateur worden. Donateurs zijn verplicht tot betaling aan de vereniging van een jaarlijkse bijdrage, die tenminste gelijk is aan de door de leden aan de vereniging te betalen contributie. AANVANG EN EINDE VAN HET LIDMAATSCHAP Artikel 4 1. Het lidmaatschap van de vereniging vangt aan op de datum waarop het bestuur casu quo de algemene ledenvergadering tot de toelating van de aanvrager heeft besloten. 2. Het lidmaatschap eindigt: a. door overlijden van het lid; b. door schriftelijke opzegging door het lid; c. door schriftelijke opzegging namens de vereniging. Deze opzegging kan geschieden wanneer een lid niet meer voldoet aan de _ bepalingen van artikel 3 lid 1, wanneer een lid zijn verplichtingen jegens de vereniging niet, niet tijdig of niet volledig nakomt, alsmede wanneer redelijkerwijs van de vereniging niet gevergd kan worden het lidmaatschap van het betrokken lid voort te zetten; d. door ontzetting uit het lidmaatschap met onmiddellijke ingang. Deze ontzetting kan alleen worden uitgesproken wanneer een lid in strijd met de statuten, een huishoudelijk reglement of besluiten der vereniging handelt, of de vereniging op onredelijke wijze benadeelt. 3. Opzegging namens de vereniging geschiedt door het bestuur. 4. Opzegging door het lid of namens de vereniging kan slechts geschieden tegen _ het einde van een verenigingsjaar, en met inachtneming van een opzegtermijn van tenminste één maand, door middel van een gedagtekende en ondertekende brief of via een e-mail. Echter kan het lidmaatschap onmiddellijk worden beëindigd indien van een lid _ of van de vereniging redelijkerwijs niet kan worden gevergd het lidmaatschap _ te laten voortduren of indien de opzegging namens de vereniging door het bestuur is gegrond op het niet, niet tijdig of niet volledig nakomen door het lid _ van zijn financiële verplichtingen jegens de vereniging. Ingeval van een onmiddellijke beëindiging van het lidmaatschap als in de vorige zin bedoeld, blijft de betrokkene gehouden zijn financiële verplichtingen jegens de vereniging over het gehele lopende jaar te voldoen. 5. Een opzegging die niet voldoet aan het bepaalde in lid 4 van dit artikel, doet het lidmaatschap eindigen op éénendertig december van het jaar, volgend op het jaar waarin is opgezegd. 6. Ontzetting uit het lidmaatschap geschiedt door het bestuur. 7. Van een bestuursbesluit tot opzegging van het lidmaatschap namens de vereniging, dat is gegrond op het niet, niet tijdig of niet volledig nakomen door het lid van zijn financiële verplichtingen, staat geen beroep open. In de overige gevallen van een besluit tot opzegging van het lidmaatschap namens de vereniging en van een besluit tot ontzetting uit het lidmaatschap staat de betrokkene binnen een maand na de ontvangst van de kennisgeving van het besluit, schriftelijk beroep open op de algemene ledenvergadering. De betrokkene wordt daartoe ten spoedigste schriftelijk van het besluit in kennis gesteld, met opgave van redenen en onder vermelding van de mogelijkheid en de wijze van beroep daartegen. Gedurende de beroepstermijn _ en hangende het beroep is het betrokken lid geschorst. 8. De algemene ledenvergadering beslist in hoogste instantie over het ingestelde _ beroep in haar eerstvolgende vergadering die wordt gehouden nadat ten minste twee maanden zijn verlopen sedert de ontvangst door het bestuur van _ het beroepschrift. Het betrokken lid wordt zo spoedig mogelijk van het desbetreffende besluit van de algemene ledenvergadering in kennis gesteld. Wanneer de algemene ledenvergadering het ingestelde beroep gegrond acht eindigt de schorsing van het betrokken lid op de dag van de overeenkomstige _ uitspraak van die vergadering. Wanneer de algemene ledenvergadering het ingestelde beroep ongegrond acht eindigt het lidmaatschap van het betrokken lid op de dag van de dienovereenkomstige uitspraak van die vergadering. Het betrokken lid heeft toegang tot de vergadering waarin zijn beroepschrift wordt behandeld en wel uitsluitend tijdens de behandeling van het desbetreffende agendapunt. 9. Tijdens de schorsing als vermeld in lid 7 van dit artikel kunnen door het lid geen lidmaatschapsrechten worden uitgeoefend, onverminderd het bepaalde in de laatste zin van lid 8 van dit artikel. RECHTEN EN VERPLICHTINGEN VAN DE LEDEN Artikel 5 1. Het lidmaatschap van de vereniging geeft het recht: a. aan de leden om deel te nemen aan de algemene ledenvergaderingen, daarin het woord te voeren en het stemrecht uit te oefenen; b. aan de leden om deel te nemen aan door de vereniging georganiseerde activiteiten; c. aan de leden op het ontvangen van door, of door bemiddeling van de vereniging verspreide publicaties. 2. De leden zijn verplicht: a.