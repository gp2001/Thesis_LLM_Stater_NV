A-G E.B. Rank-Berenschot, ECLI:NL:PHR:2016:73 (Rabo-
bank/Reuser), par. 2.26. 97       M v V  2 0 1 7 ,  n u m m e r  3       d o i :  1 0 . 5 5 5 3 / M v V / 1 5 7 4 5 7 6 7 2 0 1 7 0 1 5 0 0 3 0 0 3
Dit artikel uit Maandblad voor Vermogensrecht is gepubliceerd door Boom juridisch en is bestemd voor anonieme bezoeker
toelichting verwezen naar art. 3:38 en 3:84 lid 4 BW en die
werking moet ook in het licht van die artikelen worden gele-
zen. De A-G stelt voorts dat de constructie van voorwaardelijke
eigendom niet leidt tot een splitsing van het eigendomsrecht,
anders dan rechtbank en hof oordelen:
‘Met anderen ben ik van mening dat noch art. 5:1 BW
– dat eigendom omschrijft als het meest omvattende recht
op een zaak – noch art. 3:84 lid 3 BW aan aanvaarding van
de figuur van voorwaardelijke eigendom in de weg staat. Laatstgenoemde bepaling keert zich tegen rechtshandelin-
gen waarbij de uit een recht voortvloeiende bevoegdheden
in de vorm van een “overdracht” op andere wijze over de
betrokkenen zouden worden verdeeld dan door de wet of
het stelsel van de wet wordt toegelaten. Van een “splitsing”
of “verdeling” van bevoegdheden is echter geen sprake. De
essentie van het eigendomsrecht onder opschortende voor-
waarde is dat het hangende de voorwaarde nog niet
“werkt”: het is een sluimerend eigendomsrecht waarvan de
werking is opgeschort en dat pas bij het in vervulling gaan
van de voorwaarde werking verkrijgt. Tot dat moment kan
de verkrijger nog geen “actieve” eigenaarsbevoegdheden
met betrekking tot de zaak uitoefenen; deze komen han-
gende de voorwaarde uitsluitend toe aan de vervreemder. Met Rongen ben ik van mening dat er aldus op elk
moment maar één volledig rechthebbende is die de
bevoegdheden verbonden aan de eigendom kan uitoefe-
nen: voor de vervulling van de voorwaarde is dat de ver-
vreemder, daarna is dat de verkrijger.’11
De Hoge Raad spreekt overigens wel degelijk over twee eigen-
domsrechten en het is dan ook de vraag of de A-G hierin door
de Hoge Raad is gevolgd. Ik vermoed dat de Hoge Raad op dit
punt geen duidelijke keuze heeft gemaakt. Als de A-G niet is
gevolgd, is in ieder geval duidelijk dat er wel sprake is van een
splitsing van het eigendomsrecht, maar blijft de inhoud van
het eigendomsrecht onder opschortende voorwaarde nog
altijd onduidelijk (zie daarover de volgende paragrafen). Dat een voorwaardelijk eigendomsrecht overdraagbaar is,
volgt uit de overdraagbaarheid van het volle eigendomsrecht. Levering van het voorwaardelijke eigendomsrecht geschiedt
dan door het bezit van de voorwaardelijke eigendom te ver-
schaffen, waartoe in beginsel aan een derde de feitelijke macht
over de zaak dient te worden verschaft. Dit zelfstandig over-
draagbare vermogensrecht kan ook worden bezwaard met een
pandrecht. De pandhouder verkrijgt dan een onvoorwaarde-
lijk pandrecht op het voorwaardelijke eigendomsrecht. Zodra
aan de opschortende voorwaarde voldaan wordt en het eigen-
domsrecht onvoorwaardelijk wordt, kan ook het pandrecht op
het volle eigendomsrecht worden uitgewonnen.12
11. Idem, par. 2.27.