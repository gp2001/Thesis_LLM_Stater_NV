95       M v V  2 0 1 7 ,  n u m m e r  3       d o i :  1 0 . 5 5 5 3 / M v V / 1 5 7 4 5 7 6 7 2 0 1 7 0 1 5 0 0 3 0 0 3
Dit artikel uit Maandblad voor Vermogensrecht is gepubliceerd door Boom juridisch en is bestemd voor anonieme bezoeker
verkrijging van de volledige eigendom verkeerde zij echter in
staat van faillissement. Het fixatiebeginsel stond aldus in de
weg aan rechtsgeldige vestiging van het pandrecht ten behoeve
van Rabobank. Het is inhoudelijk opmerkelijk dat de rechtbank en het hof
zonder twijfel aannemen dat een eigendomsvoorbehoud goe-
derenrechtelijk effect heeft ten opzichte van de koper; die
wordt eigenaar door betaling van de koopprijs, ongeacht een
beschikkingsonbevoegdheid van de verkoper op dat moment. De keuze die de rechtbank en het hof hierboven maken, zou
logischer zijn als ook het goederenrechtelijke effect van het
eigendomsvoorbehoud op zich ter sprake was gekomen; dat is
wat mij betreft minder duidelijk uit het systeem van de wet te
halen dan de vervolgstap, die niet door de rechtbank en het
hof, maar wel door de Hoge Raad is genomen. Als wordt aangenomen dat het eigendomsvoorbehoud goede-
renrechtelijk effect heeft en de verkrijger de bevoegdheid geeft
om het eigendomsrecht automatisch te verkrijgen zonder ver-
dere eis dan betaling van de koopprijs, is logischerwijs niet
goed vol te houden dat de goederenrechtelijke beschikking
(overdracht) nog moet plaatsvinden. De conclusie zou dan
ook moeten zijn dat de koper een goederenrechtelijk werkend
recht heeft verkregen. Of over dat recht ook beschikt kan wor-
den, daarover kan van mening worden verschild. Dat is deels
een rechtspolitieke keuze en die is nu bevestigend beantwoord. De redenering dat de koper voor vervulling van de voorwaarde
nog geen recht heeft en pas na vervulling van de voorwaarde
een recht verkrijgt, is minder logisch. Dat recht behoeft ook
niet als eigendomsrecht te worden gekwalificeerd (zie verder
par. 5). De rechtbank en het hof lijken dat echter wel te oorde-
len. Zij beantwoorden de in deze zaak voorliggende rechts-
vraag aan de hand van de vraag of het onvoorwaardelijk eigen-
domsrecht door de koper wordt verkregen; dat is inderdaad
niet het geval. De vraag is echter of beschikt kan worden over
de eigendomsverwachting of het eigendomsverwachtings-
recht? Anders gesteld: is het goederenrechtelijke recht van de
koper dat (na betaling van de koopprijs) automatisch veran-
dert in het volle eigendomsrecht vatbaar voor overdracht of
vestiging van een beperkt recht? En heeft vervolgens de auto-
matische conversie tot gevolg dat de daaropvolgende over-
dracht of vestiging van een beperkt recht ertoe leidt dat de
opvolgende verkrijger of beperkt gerechtigde het eigendoms-
recht respectievelijk beperkt recht daarop verkrijgt? Beide vra-
gen zijn door de Hoge Raad bevestigend beantwoord. Het hof
en de rechtbank hebben die vragen echter als één vraag geno-
men en afgedaan met het verkeerde argument voor deze vraag,
namelijk dat er niet tegelijk twee eigendomsrechten op dezelf-
de zaak kunnen rusten:
‘De wet omschrijft in artikel 5:1 BW de eigendom als het
meest omvattende recht dat een persoon op een zaak kan
hebben en, omdat slechts één recht het meest omvattende
kan zijn, is het hof van oordeel dat daaruit voortvloeit datin de visie van de wetgever op een zaak slechts één eigen-
domsrecht kan bestaan. (…).’
4 De Hoge Raad
De Hoge Raad is verrassend kort in zijn beantwoording van de
rechtsvraag, mede gelet op de onduidelijkheid in de wet(sge-
schiedenis). De Hoge Raad concludeert dat door een beschik-
king onder voorwaarde een recht onder opschortende voor-
waarde en een recht onder ontbindende voorwaarde ontstaan
en noemt beide rechten eigendomsrechten; de koper onder
eigendomsvoorbehoud verkrijgt dus een voorwaardelijk eigen-
domsrecht dat onmiddellijk ontstaat. Dit recht kan hij vervol-
gens vervreemden of bezwaren. De onderbouwing is beknopt
en de Hoge Raad gaat vrijwel niet in op de inhoud en kenmer-
ken van het eigendomsrecht onder voorwaarde. De Hoge Raad concludeert dat Revadap aldus een pandrecht
ten behoeve van Rabobank kon vestigen op haar voorwaarde-
lijk eigendomsrecht op het teeltsysteem.6 Het faillissement
van Revadap vóór het intreden van de voorwaarde staat niet in
de weg aan het pandrecht: wordt de opschortende voorwaarde
vervuld, dan groeit het pandrecht van rechtswege uit tot een
pandrecht op de volledige eigendom op de zaken. Rabobank
kon aldus na voldoening van de restantvordering van verkoper
het pandrecht uitwinnen, en de overwaarde van het teeltsys-
teem kwam daarmee aan Rabobank toe. Dat de koper onder
eigendomsvoorbehoud een voorwaardelijk eigendomsrecht
verkrijgt, volgt volgens de Hoge Raad uit de wetsgeschiedenis:
‘Uit deze passages blijkt dat de wetgever terzake van een
overdracht onder eigendomsvoorbehoud een systeem voor
ogen heeft gestaan waarin deze overdracht – behoudens
afwijkend beding – wordt aangemerkt als een overdracht
onder opschortende voorwaarde, waarbij de levering van
de desbetreffende roerende zaken is voltooid op het
moment dat de zaken in de macht van de verkrijger zijn
gebracht, met als gevolg dat de verkrijger een “terstond
ingaand eigendomsrecht onder opschortende voorwaar-
de”, respectievelijk “voorwaardelijk eigendomsrecht” ver-
krijgt.’7
De Hoge Raad oordeelt dus dat er bij koop onder eigendoms-
voorbehoud sprake is van een zelfstandige goederenrechtelijke
6. De bepaling in de algemene voorwaarden van Rabobank was ruim gefor-
muleerd, in die zin dat het zowel een contractuele aanspraak als een
(voorwaardelijk) eigendomsrecht als een andersoortig goederenrechte-
lijk recht dekt: ‘de voorwaardelijke eigendom van die zaak, respectieve-
lijk tot het voorwaardelijk recht met betrekking tot dat vermogensrecht’. Zelfs als de Hoge Raad niet van een eigendomsrecht onder voorwaarde
had gesproken, zou het recht onder het pandrecht zijn gevallen. Als het
pandrecht evenwel op het volle eigendomsrecht zou zijn gevestigd, dan
geldt in beginsel de redenering van het hof. Immers, het volle eigen-
domsrecht is er nog niet. Als een bepaling een dergelijke (onzuivere) for-
mulering bevat, zou die mijns inziens in de regel toch moeten worden
uitgelegd als ware een zekerheidsrecht op het voorwaardelijke eigen-
domsrecht bedoeld. Zie ook de conclusie van de A-G, 2.31, voor dit
arrest en Schuijling 2017, p. 20. 7.