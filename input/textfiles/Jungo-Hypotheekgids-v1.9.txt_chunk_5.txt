Vervroegd aflossen met vergoeding  De aanvrager is dus alleen een vergoeding verschuldigd als de rente is gedaald én een van bovenstaande situaties niet van toepassing is. In dat geval berekenen we het verschil in rente tussen de contractrente en de rente die Jungo hanteert voor soortgelijke hypotheken op het moment van aflossen. We kijken daarbij naar de huidige rente voor een looptijd die gelijk is aan de resterende rentevast periode op de hypotheek. Is de huidige rente lager dan de contractrente? Dan moet de aanvrager een vergoeding betalen. Bij het bepalen van de vergoeding houden we uiteraard rekening met eventuele boetevrije aflossing. Hoe de vergoeding exact wordt berekend lees je in onze algemene voorwaarden. Verhogen De aanvrager kan een bestaande hypotheek verhogen. Hij of zij krijgt dan een nieuw leningdeel voor die verhoging. Het minimumbedrag voor een verhoging is € 10.000. Belangrijk. Een verhoging geldt als nieuwe aanvraag. Dat betekent dat de aanvrager daarvoor dus weer naar de adviseur moet. Hij of zij betaalt ook weer € 400 transactievergoeding aan Jungo. Bij een verhoging gelden de volgende voorwaarden:   • De aanvrager kan geen gebruik maken van crowdfunding. • Het tarief van de verhoging is gebaseerd op de dan geldende rentes. • De risico-opslag op het tarief van zowel de verhoging, als de bestaande lening worden aangepast naar de opslag voor de actuele loan-to-value. • Het saldo van de totale hypotheek mag niet hoger zijn dan de oorspronkelijke loan-to-value ten opzichte van de actuele marktwaarde. Voorbeeld: In 2018 heeft de aanvrager een huis gekocht met een marktwaarde van € 350.000, waarvoor een Jungo hypotheek is gesloten van € 315.000. De loan-to-value was toen dus 90%. In 2020 wil aanvrager de keuken gaan verbouwen en daarvoor de hypotheek verhogen. Op dat moment is het uitstaand saldo van de hypotheek € 300.000 en de getaxeerde marktwaarde € 400.000. 20  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl De maximale hypotheek na verhoging berekenen we door de actuele marktwaarde (€ 400.000) te vermenigvuldigen met de oorspronkelijke loan-to-value (90%). In dit geval dus € 360.000. Omdat het uitstaand saldo € 300.000 is, mag de aanvrager dus nog maximaal € 60.000 verhogen.