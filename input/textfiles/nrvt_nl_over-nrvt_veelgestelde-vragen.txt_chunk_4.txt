24. Moet ik alle taxaties met de meester samen uitvoeren of mag dit ook met een andere Register Taxateur binnen ons taxatiekantoor? Het is toegestaan een enkele taxatie met een andere Register-Taxateur binnen uw organisatie uit te voeren. Neem deze taxatie(s) en uw werkzaamheden hiervoor volledig met de meester door, zodat hij of zij goed zicht heeft op de voortgang van uw traject en uw ontwikkeling. 25. Stukken als brondocumenten en foto’s bevinden zich in de taxatierapporten, is het nodig deze ook nog los toe te voegen aan de taxatiedossiers? Brondocumenten en foto’s die als (verplichte) bijlage zijn opgenomen in het taxatierapport, hoeft u niet ook nog eens separaat op te slaan in het taxatiedossier. Broninformatie die u raadpleegt maar niet in het taxatierapport opneemt als bijlage, bewaart u wel in het taxatiedossier. Hetzelfde geldt voor extra foto’s die u maakt. 26. Wanneer moet ik de gegevens van de klant anonimiseren in de taxatiedossiers? Als de klant geen (schriftelijke) toestemming heeft gegeven voor het gebruik van de taxatie in uw portfolio, moet u alle privacygevoelige informatie van de klant (zoals NAW, eventuele huurlijsten, etc.) onzichtbaar maken. 27. De opdrachtvoorwaarden zijn opgenomen als bijlage bij het taxatierapport. Moet deze ook nog worden opgeslagen in het taxatiedossier? U kunt de opdrachtvoorwaarden apart toevoegen aan het taxatiedossier. Let op, het gaat om de bevestigde opdrachtvoorwaarden. Dat is een versie die ondertekend is door de opdrachtgever of waar u per mail/brief een bevestiging van heeft ontvangen van de opdrachtgever. Correspondentie met de opdrachtgever slaat u eveneens op in het taxatiedossier. 28. Ik twijfel of ik een bepaald soort taxatie (object of methode) mag gebruiken voor het portfolio. Het soort taxaties dat u mag toevoegen aan het portfolio kunt u vinden in het handboek van de betreffende Kamer, dat u na registratie van ons heeft ontvangen. Het handboek kunt u ook vinden in MijnPortfolio. Bij twijfel, kunt u deze vraag het beste bespreken met de meester. 29.