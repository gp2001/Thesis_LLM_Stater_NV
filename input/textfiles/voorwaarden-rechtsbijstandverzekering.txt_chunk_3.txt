Dit zijn georganiseerde
gewelddadige acties op verschillende plaatsen in een land. • Een burgeroorlog. Dit is georganiseerd geweld tussen
inwoners van een land waaraan een groot deel van de
inwoners meedoet. • Een conflict tussen landen of groepen waarbij militaire
wapens gebruikt worden. Hiermee bedoelen wij ook een
actie van een vredesmacht van de Verenigde Naties. • Muiterij. Dit is een georganiseerde gewelddadige actie van
leden van bijvoorbeeld het leger. De actie is gericht tegen
de leiding van de groep. • Oproer. Dit is een georganiseerde gewelddadige groep die
tegen de overheid is. • Een opstand. Dit is een georganiseerd verzet met geweld
tegen de overheid van een land. 11. Als u fraudeert. Daarmee bedoelen wij dat er onwaarheden zijn
of worden verteld om juridische hulp te krijgen. Komen wij of
DAS daar achter en hebben wij of DAS kosten gemaakt? Dan
moet u de gemaakte (onderzoeks)kosten terugbetalen. Wij
beëindigen dan ook gelijk de polis, doen aangifte bij de politie
en melden de fraude in de daarvoor bestemde registers. U
krijgt dan ook geen juridische hulp meer. 7
T erroristische aanslag
Wordt het conflict veroorzaakt door een terroristische aanslag? Dan krijgt u juridische hulp op basis van een protocol voor
terrorismeschaden. Dat kan leiden tot een beperkte of geen
rechtshulpverlening. Informatie hierover vindt u op terrorismeverzekerd.nl of op reaal.nl. Ontvangt u de regeling liever op papier? Belt u dan de Reaal
Klantenservice via 072 - 519 40 00. Voorwaarden per onderdeel
U bent standaard verzekerd voor het onderdeel ‘Consument,
Wonen en Verkeer’. Heeft u deze verzekering uitgebreid met (één
van) de onderdelen ‘Werk en Inkomen’ en/of ‘Fiscaal en Vermogen’? Dan leest u in de voorwaarden van deze onderdelen in welke
situaties u ook geen juridische hulp krijgt. 3 Indexeren
Het Centraal Bureau voor de Statistiek (CBS) berekent elk jaar een
indexcijfer voor de Consumentenprijzen voor alle huishoudens. Dit
indexcijfer is voor ons belangrijk. Algemene kostenstijgingen
bepalen voor een deel de schadelast van uw verzekering. Met het
indexcijfer van het CBS berekenen wij ieder jaar opnieuw de
premie van uw rechtsbijstandverzekering. Is het nieuwe indexcijfer hoger? Dan verhogen wij uw premie. Is het
nieuwe indexcijfer lager? Dan verlagen wij uw premie. De nieuwe
premie gaat in op de eerste dag van het nieuwe verzekeringsjaar. 4 Rechtshulpverlening
4.1 Hoe verleent DAS de juridische hulp? U krijgt de juridische hulp van een deskundige medewerker die in
loondienst is van DAS. Deze medewerker overlegt met u over de
manier waarop uw conflict wordt behandeld. Ook wordt u
geïnformeerd over de kans op een goed resultaat voor u en of dat
wat u wenst ook haalbaar is. DAS overlegt uitsluitend met u over de behandeling van de zaak. Hiervan wordt alleen afgeweken als er met u andere afspraken
zijn gemaakt.Het inschakelen van externe deskundigen
Als DAS dit nodig vindt kan zij een deskundige inschakelen die niet
bij haar in loondienst is, bijvoorbeeld een externe rechtshulp-
verlener of een externe deskundige. Deze externe deskundige of
externe rechtshulpverlener kan dan (een deel van) de ( juridische)
hulp verlenen. Alleen DAS mag deze externe deskundige of
externe rechtshulpverlener namens u inschakelen. Dat mag u dus
niet zelf doen. De kosten van deze externe deskundige of externe rechtshulp-
verlener vallen onder het maximum bedrag dat staat vermeld bij
de onderdelen ‘Consument, Wonen en Verkeer’, ‘Werk en Inkomen’
en ‘Fiscaal en Vermogen’. Wanneer mag u zelf een externe rechtshulpverlener  kiezen? U mag zelf een externe rechtshulpverlener kiezen aan wie DAS
de opdracht moet geven, als het nodig is om namens u een
gerechtelijke of administratieve procedure te voeren. In veel
gevallen kan de deskundige medewerker in dienst van DAS die
procedure voor u voeren. Maar als u dat wilt, mag u ook een
rechtshulpverlener kiezen die niet bij DAS in dienst is. Dit noemen
wij een externe rechtshulpverlener. Ook als de partij waarmee u een conflict hebt, recht heeft op
juridische hulp van DAS, mag u zelf een externe rechtshulpverlener
kiezen. De externe rechtshulpverlener die u kiest moet wel gevestigd zijn
in het land waar de zaak plaatsvindt. Als er een externe rechtshulpverlener wordt ingeschakeld, dan
gelden de volgende regels:
• DAS beslist of het nodig is om een externe rechtshulpverlener
in te schakelen bij de behandeling van uw conflict. Behalve bij
een gerechtelijke of administratieve procedure. In dit geval mag
u beslissen wie voor u de opdracht uitvoert. • DAS overlegt altijd eerst met u, voordat DAS de opdracht geeft
aan een externe rechtshulpverlener. • DAS geeft altijd namens u de opdracht aan een externe
rechtshulpverlener. U geeft hiervoor automatisch
toestemming aan DAS doordat u deze verzekering heeft
afgesloten. Deze toestemming kunt u niet intrekken. • Wilt u tijdens de behandeling van uw conflict veranderen van
externe rechtshulpverlener? Dat hoeft DAS niet toe te staan. Ook hoeft DAS in hetzelfde conflict niet aan meer dan één
externe rechtshulpverlener een opdracht te geven. 8
• Is er een externe rechtshulpverlener ingeschakeld? Dan blijft
de rol van DAS beperkt tot het betalen van zijn kosten volgens
de voorwaarden van deze verzekering. DAS heeft dan geen
inhoudelijke bemoeienis meer met de behandeling van uw
geschil.