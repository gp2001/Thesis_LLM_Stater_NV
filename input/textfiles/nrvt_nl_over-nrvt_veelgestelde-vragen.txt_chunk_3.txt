Wat zijn de bevoegdheden van een gezel en welke titel heeft een gezel? Een gezel is nog in opleiding en heeft hierdoor nog geen bevoegdheden of titel. 09. Wat houdt de gezellenbijeenkomst in en wanneer word ik hiervoor uitgenodigd? Zodra u bent ingeschreven als gezel wordt u automatisch uitgenodigd voor de (online) gezellenbijeenkomst. Tijdens deze instructiebijeenkomst krijgt u een presentatie over NRVT en het meester-gezeltraject en krijgt u de gelegenheid om vragen te stellen. Per bijeenkomst worden maximaal 25 personen uitgenodigd. Bent u niet voor de eerstvolgende bijeenkomst uitgenodigd, dan wordt u voor de daarop volgende bijeenkomst uitgenodigd. Indien u niet aanwezig kunt zijn bij de bijeenkomst vernemen wij dit graag. Wij nodigen u dan opnieuw uit voor de volgende bijeenkomst. Nadat de gezellenbijeenkomst heeft plaatsgevonden, ontvangen alle genodigden de presentatie per mail, zodat u deze nog eens rustig kunt nalezen. 10. Kan ik alvast starten aan het meester-gezeltraject als ik het Basisdiploma Taxateur (of een daaraan gelijkgesteld diploma) nog niet heb behaald? Ja, u kunt alvast starten met het meester-gezeltraject. U dient het vereiste diploma wel behaald te hebben voordat u het afsluitende portfolio-assessment kunt afleggen. 11. Kan ik alvast starten aan het meester-gezeltraject als mijn meester de opleiding tot meester nog moet volgen? Nee, u kunt pas starten aan het meester-gezeltraject als u een meester heeft gevonden die de opleiding tot meester heeft afgerond en bij NRVT is geregistreerd als meester Register-Taxateur. 12. Mag ik tijdens het meester-gezeltraject van meester wisselen? Het is mogelijk tijdens het meester-gezeltraject van meester te wisselen. Wij raden aan dit te doen na het afronden van het eerste of tweede blok, dus na de 5e of 10e taxatie, en nadat het ontwikkelingsgesprek met de ‘oude’ meester heeft plaatsgehad. Sluit een Praktijkovereenkomst met de nieuwe meester en mail deze overeenkomst aan . Geef hierbij aan dat het een vervangende meester betreft. Vervolgens kunnen wij de nieuwe meester aan het portfolio koppelen. Modellen van de Praktijkovereenkomst kunt u vinden op onze website: 13. Mag ik tijdens het meester-gezeltraject een tweede meester toevoegen? Het is mogelijk tijdens het meester-gezeltraject een tweede meester toe te voegen. Sluit met de betreffende meester een Praktijkovereenkomst en mail deze aan . Geef hierbij aan dat het een tweede meester betreft. Vervolgens kunnen wij de tweede meester aan het portfolio koppelen. De eerste meester blijft de mentor. 14.