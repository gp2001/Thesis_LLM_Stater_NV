| DNB PUBLIC |
Beschikking tot het opleggen van bestuurlijke boetes  aan Coöperatieve
Rabobank U.A. Gelet op artikel 3:17a, tweede lid, van de Wet op het financieel toezicht (Wft) , zoals
dit gold van 1  augustus  2014 tot 1  januari  2016,  en artikel 1:117, eerste lid,
gelezen in samenhang met artikel 3:17, eerste lid, en artikel 1:117, vierde  lid, van
de Wft, zoals dit geldt vanaf 7  februari  2015, gelezen in samenhang met artikel  20,
eerste lid, en artikel 21, eerste lid, van de Regeling beheerst beloningsbeleid 2014
(Rbb) , de artikelen 1 tot en met 4 van het Besluit bestuurlijke boete financiële
sector (Bbbfs) en de artikelen  3:2 en 3:46 en titel 5.4 van de Algemene wet
bestuursrecht (Awb),
BESLUIT De Nederlandsche Bank N.V. (DNB) het volgende:
DNB legt aan Coöperatieve Rabobank U.A. (Rabobank)  drie bestuurlijke boetes  op
wegens de overtreding van:
a. artikel 3:17a, tweede lid, van de Wft ;
b. artikel  1:117, eerste  lid, van de Wft, gelezen in samenhang met de
artikel en 3:17, eerste lid, en 1:117, vierde  lid, van de Wft  en artikel 20,
eerste lid, van de Rbb ; en
c. artikel  1:117, eerste lid, van de Wft, gelezen in samenhang met de
artikelen  3:17, eerste lid, en 1:117, vierde lid, van de Wft en art ikel 21,
eerste lid, van de Rbb . Het totaalbedrag van de bestuurlijke boetes bedraagt EUR 2.000.000, -. Betaling
Betaling van de bestuurlijke boetes dient te geschieden binnen de in artikel 4:87,
eerste lid, van de Awb voorgeschreven termijn van zes weken na de bekendmaking
van dit besluit. De betaling dient te worden gedaan op rekeningnummer
XXXXXXXXXXXXXXXXX  ten name van ZZZZZZZZZZZZZZZZZZZZZZZZZZZZZZZZZZ
ZZZZZZZZZZ  onder vermelding van XXXXXXXXXXXXXXXXX . Aan dit besluit liggen de volgende overwegingen ten grondslag. A. Wettelijk kader
1. Een overzicht van het toepasselijk wettelijk kader en een toelichting daarop is
weergegeven in de bijlage. Deze bijlage maakt onderdeel uit van dit besluit. | DNB PUBLIC |
B. Onderzoek  Europese Centrale Bank
Verloop onderzoek
2. Bij het beoordelen van het door de Europese Banken Autoriteit (EBA)
uitgevoerde remuneratie benchmark onderzoek over het (prestatie) jaar 2014,
heeft het Joint Supervisory Team  (JST) van de Europese Centrale Bank ( ECB),
dat verantwoordelijk is voor het toezicht op Rabobank, geconstateerd dat
Rabobank op meerdere onderdelen niet voldeed aan de wettelijke vereisten op
het gebied van het beloningsbeleid , zoals onder meer neergelegd in artikel 94,
eerste lid, aanhef en onder g, sub i, l en m, van de Capital Requirements
Directive IV (CRD IV)1. 3. Bij een bezoek van het JST aan Rabobank op 14 september 2015 heeft het JST
Rabobank geïnformeerd over haar bevindingen. 4. Bij brief van 5 oktober 2015 heeft Rabobank gereageerd op de ze bevindingen. 5. Van 4 tot 14 april 2016 heeft het JST opnieuw onderzoek gedaan. Het JST heeft
geconstateerd dat het beloningsbeleid dat Rabobank over het (prestatie)jaar
2015 heeft toegepast wel in grote lijnen adequaat is en geconcludeerd dat
Rabobank - in tegenstelling tot de uitgekeerde beloningen voor het
(prestatie)jaar 2014 - inmiddels wel voldoet aan de wettelijke vereisten over
het toekennen van individuele variabele beloningen . Verzoek aan DNB
6. Bij brief van 8 februari 2019 heeft de ECB DNB verzocht een sanctieprocedure
te starten om aldus te verzekeren dat passende boetes worden opgelegd aan
personen of instellingen die verantwoordelijk zijn voor een mogelijke schending
van de nationale (implementatie) wetgeving over het beloningsbeleid, zoals
voortvloeit uit artikel  94, eerste lid, aanhef en onder g, sub i, l en m, van de
CRD IV.2
7. De ECB heeft in het verzoek beschreven welke feiten en gedragingen zij op
basis van het onderzoek bij Rabobank heeft vastgesteld. Deze feiten en
gedragingen heeft de ECB aan het verzoek ten grondslag gelegd. Ter
onderbouwing van deze feiten heeft ECB in he t verzoek verwezen naar 18
bijlagen. Deze bijlagen maken integraal onderdeel uit van het verzoek van de
ECB. Resultaten onderzoek
8. Uit het onderzoek van het JST, de bij DNB bekende gegevens, het
handelsregister van de Kamer van Koophandel (KvK) en de door Rabobank
verstrekte gegevens blijkt het volgende. 1 Richtlijn 2013/36/EU van het Europees Parlement en de Raad van 26 juni 2013. 2 De ECB heeft dit verzoek gebaseerd op artikel 4, eerste lid, aanhef en onder e, en artikel 18, vijfde
lid, van de SSM -Verordening (Verordening (EU) Nr. 1024/2013 van de  Raad van 15 oktober 2013). | DNB PUBLIC |
Algemeen
9. Rabobank is statutair gevestigd te Amsterdam en houdt kantoor aan de
Croeselaan 18, 3521 CB , te Utrecht. 10. Rabobank beschikt per 1 maart 1972 over een vergunning van DNB voor het
uitoefenen van het bedrijf van bank. 11. De bestuurders  van Rabobank zijn XXXXXXXXXXXXXXXXX
XXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXXX
XXXXX . 12. Het balanstotaal van Rabobank bedroeg in 2018 EUR 590.437.000.000 ,-. Beloningsbeleid Rabobank
13. Op 26  juni 2013 hebben het Europees Parlement en de Raad de CRD IV
vastgesteld. In de artikelen 92 -96 van de CRD IV zijn verschillende regels
opgenomen over het beloningsbeleid. 14.