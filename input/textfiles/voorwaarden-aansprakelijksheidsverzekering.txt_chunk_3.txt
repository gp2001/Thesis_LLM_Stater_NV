Ook moet u alles doen om de waarborgsom terug te krijgen. 3 Wat is niet verzekerd? 3.1 Is er schade aan zaken die u onder zich heeft (opzicht)? Heeft u, of iemand namens u, zaken van iemand anders onder
zich? En bent u aansprakelijk voor de schade aan deze zaken? Dan
betalen wij in de volgende gevallen niet voor deze schade:
• Als er een overeenkomst geldt voor deze zaken. Hiermee
bedoelen wij een huur-, huurkoop-, lease-, erfpacht-, pacht-,
pandovereenkomst of vruchtgebruik (waaronder het recht van
gebruik en bewoning). • Als u de zaken onder zich heeft in verband met het uitoefenen
van een (neven-)beroep of (neven-)bedrijf. Of in verband met
het verrichten van handenarbeid. • Als u de zaken onrechtmatig onder zich heeft. Bijvoorbeeld
gestolen goederen. • Als de schade bestaat uit verlies, diefstal of vermissing van
geld, papieren met geldwaarde, bankpassen, chipcards of
creditcards. Wij betalen ook niet voor de schade die daarvan
het gevolg is. • Als de schade is ontstaan aan motorrijtuigen, (sta)caravans,
vouwwagens, motor- en zeilvaartuigen (waaronder zeilplanken)
en luchtvaartuigen. T oelichting
Met ‘zaken onder zich hebben’ bedoelen wij bijvoorbeeld:
het lenen, gebruiken, bewaren, behandelen, bewerken en
vervoeren van zaken van anderen dan de verzekerde(n). Let op
Er is een aantal situaties waarin u wél verzekerd bent voor schade
aan zaken die u onder zich heeft (opzicht). Hieronder leest u welke
situaties dat zijn.6
Gehuurde woning in Nederland
Bent u aansprakelijk voor schade die is veroorzaakt door brand aan
de gehuurde woning die u bewoont? En staat deze woning in
Nederland? Dan betalen wij maximaal € 175.000 per gebeurtenis. U bent ook verzekerd voor schade aan de gehuurde woning en de
daarbij behorende bebouwingen die is veroorzaakt door zaken die
zijn gemonteerd aan deze woning. Denkt u bijvoorbeeld aan schade
door een antenne, vlaggenstok of zonwering. Wij vergoeden deze
schade alleen als u als huurder aansprakelijk bent voor deze schade. Gehuurd vakantieverblijf in het buitenland
Is er schade door brand aan de gehuurde vakantiewoning in het
buitenland en/of de inboedel die daarbij hoort? En bent u
aansprakelijk voor deze schade? Dan bent u hiervoor verzekerd.