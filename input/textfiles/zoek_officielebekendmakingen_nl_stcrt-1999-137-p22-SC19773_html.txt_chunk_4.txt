In het tarief is begrepen de medewerking van de notaris aan de opleveringsregeling
(de zogenaamde 5%-regeling). Indien ten aanzien van eenzelfde onroerende zaak op dezelfde dag voor
dezelfde notaris meer dan één akte van overdracht wordt gepasseerd,
is het tarief slechts eenmaal verschuldigd en wel over het hoogste bedrag,
vermeerderd met een tarief van ten minste f 630,- en ten hoogste f 840,- voor
iedere extra akte plus alle extra verschotten. In geval van een project - anders dan bedoeld onder transporttarief
I 7 - van met elkaar samenhangende overdrachten door één
verkoper van naburig gelegen onroerende goederen aan meer dan twee verschillende
kopers, wordt voor elke overdracht de minimum- en maximumbedragen van het
transporttarief I 2 met 15% verlaagd. Tevoren dient tussen verkoper
en de notaris vastgesteld te worden welke onroerende goederen onder dit project
vallen. De overdrachten hoeven niet op dezelfde dag plaats te vinden. Dit
tarief geldt per overdracht. Indien de tariefgrondslagen van alle over-drachten
uit het project in totaal meer dan f 4 miljoen bedragen, dan dient per overdracht
minimaal in rekening te worden gebracht hetgeen als tarief zou hebben gegolden
indien de grondslagen voor de overdrachten in totaal f 4 miljoen zouden hebben
bedragen. Indien het berekende bedrag lager uitvalt moet te allen tijde per
overdracht minimaal f 500,- in rekening worden gebracht. Het tarief bedraagt de helft van de minimum- en maximumbedragen van het
gewone transporttarief I 2, met een minimum van f 630,-. In de hierboven bedoelde gevallen wordt het tarief alleen over de waarde
van de grond berekend indien duidelijk blijkt dat bij de stichting van de
opstallen reeds vaststond dat de betrokken overdracht in het voornemen lag. Voor het overige is van toepassing de grondslag sub I 1 vermeld en hetgeen
sub I 3, I 4, I 5 en I 6 is bepaald Het tarief bedraagt 2/3 van de minimum- en maximumbedragen van het gewone
transporttarief I 2, met een minimum van f 630,- Het tarief geldt: a. Voor al die staatsdiensten, staatsbedrijven en staatsinstellingen,
voor welke de Dienst der Domeinen de akten voorbereidt, waarbij geen verschil
wordt gemaakt tussen werkelijke staatsorganen en rechtspersoonlijkheid bezittende
staatsinstellingen. Volgens opgave van de Dienst der Domeinen zijn dit o.a.: - de P.T.T., waaronder ook de Postbank; - de Artillerie-Inrichtingen; - het Staatsvissershavenbedrijf; - de Staatsdrukkerij en -uitgeverij; - de Rijksmunt; - de Technische Hogescholen; - door de Staat in het leven geroepen stichtingen, werkzaam op het gebied
van het landbouwkundig onderzoek, zoals: Stichting instituut voor biologisch
en scheikundig onderzoek van landbouwgewassen te Wageningen; Stichting proefvelden voor de akker- en weidebouw te Wageningen; Stichting voor plantenveredeling (S.V.P.) te ‘s-Gravenhage. Voorts behandelt de Dienst der Domeinen de akten van overdracht van de
Staat aan het Bureau Beheer Landbouwgronden (B.B.L.). Voor deze overdrachten
geldt eveneens het transporttarief III 2.