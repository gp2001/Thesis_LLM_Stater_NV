door: jeroen berger, 8 juni 2020 toen johan faasse in 1984 bij zijn vader in het bedrijf werkte, hadden zij een beunschip van 1150 ton. later heeft hij samen met zijn echtgenote digna dit bedrijf overgenomen. in 2000 hadden zij hun eerste nieuwe beunschip laten bouwen, de philipskercke (1810 ton), gevolgd door nog een philipskercke in 2006 van 2530 ton. in 2019 is daar de philipskercke ii, een nieuw innovatief beunschip met nog meer laadvermogen (3250 ton), aan toegevoegd. dit duurzame schip is sinds oktober 2019 in de vaart gekomen en is bekroond met een gouden green award. bij het ontwerp van dit 2e generatie beunschip heeft de focus gelegen op het verlagen van de milieuvoetafdruk per tonkilometer. hierbij is niet alleen gekeken naar de effectieve uitstoot, maar ook naar de meest optimale rompvorm bij het maximale laadvermogen. voor de nog jonge, maar ambitieuze scheepswerf zeeland maritime services (zms) uit wemeldinge, is met de realisatie van dit project de toon gezet voor de toekomst. dankzij de duurzame oplossingen die zijn toegepast, vervoert de familie faasse op geheel milieuvriendelijke wijze grote tonnage bouwgrondstoffen met weinig gasolieverbruik. daarmee helpen zij grote aannemers, baggeraars en bouwers met het reduceren van de co2-uitstoot op hun projecten. dit ter bevordering van de co2-prestatieladder en maatschappelijk verantwoord ondernemen (mvo). voor het boordspanningsnet heeft de familie faasse gekozen voor een accupakket van 178 kwh. deze wordt tijdens het varen opgeladen door de motoren. hierdoor kunnen zij geruisloos en emissieloos stilliggen, wat bijvoorbeeld goed van pas komt in dichtbevolkte gebieden. verder zijn de motoren eu stage v-ready gemaakt. zo is achter elke hoofdmotor en de boegschroefmotor een roetfilter en scr-katalysator geplaatst van onze duitse partner fischer abgastechnik. waar de roetfilters de uitstoot van fijnstof (pm) tot maximaal 99% reduceren, verminderen de scr-katalysatoren de uitstoot van stikstof (nox) tot maximaal 98%. door ook de nox-emissies aan te pakken, spelen zij hiermee direct in op de actuele stikstofproblematiek. de verwachting is, dat de geplaatste motoren in combinatie met deze uitlaatgasnabehandelingssytemen in de nabije toekomst als min of meer gelijkwaardig kunnen worden beschouwd als eu stage v-gecertificeerde motoren. in de green deal voor de binnenvaart is namelijk afgesproken dat er een labelsysteem komt voor binnenvaartschepen die de emissieprestaties waardeert. hiermee wordt er invulling gegeven aan het erkennen van aangepaste motoren die voldoen aan de eu stage v-emissienorm. bij het toekennen van dit label, is de in een praktijkmeting vastgestelde uitstoot leidend en niet de typegoedkeuring van de motor. volgens johan faasse, mede-eigenaar van de philipskercke ii, werken de scr-katalysatoren en roetfilters uitstekend en zijn ze lekker compact. wij bedanken de familie faasse voor het vertrouwen en wensen hen nog veel schone tonkilometers.