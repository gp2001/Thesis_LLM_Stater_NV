De 1% rente op de betaalrekening zorgt ervoor dat de betaalrekening me netto niets kost (maar zelfs iets oplevert), maar dat hangt uiteraard af van het tegoed dat je op de betaalrekening aanhoudt. Het gebruik van de digipas is wat omslachtiger dan de TAN-codes per sms van de ING, maar vind ik wel wat veiliger. Het apparaatje is kleiner dan de digireaders van Rabo en ABN, omdat je pas er niet inhoeft. Internetbankieren is eenvoudig en overzichtelijk (zo staat er heel overzichtelijk wat de rentetarieven (debet en credit) van je rekeningen zijn, terwijl ze dat bij de ING altijd probeerden te verstoppen, zodat je niet doorhad dat ze de rente van je spaarrekening aan het verlagen waren, als je daar niet zelf naar op zoek ging. Verder heb ik goede ervaringen met de Klantenservice - vriendelijk en klantgericht, boden me een oplossing die veel verder ging dan had gehoeven (en het probleempje had ik zelf veroorzaakt door niet goed op te letten). De Klantenservice van de ING vond ik juist drama - standaardantwoorden vol spelfouten, en pas als je dan bleef 'zeuren' kreeg je een antwoord van iemand met een beetje opleiding, die je vervolgens probeerde af te schepen met nietszeggende wollige taal. Dat was voor mij destijds de druppel die me deed besluiten over te stappen. Tot slot speelt uiteraard het 'gevoel' een grote rol - weg bij een bank die alleen maar aan winst (voor de topmannen) denkt, naar een bank die investeert in zaken die bijdragen aan een fijnere wereld. Bij de spaarrekening kun je zelfs zelf kiezen in welke thema's jouw spaargeld wel en niet geïnvesteerd mag worden (hoewel ik aanneem dat dat meer invloed heeft op de algemene verdeling tussen de thema's en niet zo zeer in jouw specifieke centen, maar het idee is leuk). Mocht je specifieke vragen hebben, dan DM je me maar even. dinsdag 11 oktober 2011 22:59 Acties: 0 bartcramer Paar kleine opmerkingen: - Ben zelf nu ruim een jaar bij de ASN bank, en heb daar zowel een spaar- als betaalrekening, en een credit card. Als CON zou ik noemen dat er geen fysiek bankgebouw bestaat, maar dat alles via de telefoon of internet moet. Ik vind dat zelf geen probleem, maar andere mensen misschien wel. Is vooral onhandig als je geld wilt storten, dat kan niet bij een andere bank. Mijn ervaringen aan de telefoon waren tot nu toe positief. - Het internetbankieren is werkelijk goed en simpel. De website is minimalistisch en duidelijk. Als je van de Rabo komt: het verschil tussen MSN.com van 5 jaar geleden en Google. Met alleen gebruikersnaam+wachtwoord kun je inloggen en met geld schuiven tussen je eigen rekeningen, met het gebruik van dat rode machientje kun je geld overmaken naar andere rekeningen. iDeal werkt ook.