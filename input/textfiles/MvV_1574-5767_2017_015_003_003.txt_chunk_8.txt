14. Idem, par. 2.27. 15. Zie hierover verder Scheltema 2013. 98       M v V  2 0 1 7 ,  n u m m e r  3       d o i :  1 0 . 5 5 5 3 / M v V / 1 5 7 4 5 7 6 7 2 0 1 7 0 1 5 0 0 3 0 0 3
Dit artikel uit Maandblad voor Vermogensrecht is gepubliceerd door Boom juridisch en is bestemd voor anonieme bezoeker
het meest omvattende recht zou zijn en gedeeld zou kunnen
worden. De benadering van de A-G, die ik vrijwel geheel deel,
is duidelijk, heeft een zekere eenvoud en is eenvoudiger aan
studenten uit te leggen. Deze benadering zegt echter weinig
over het recht van de koper dat hangende de voorwaarde
bestaat. Het oude BW illustreert dit wellicht beter en eleganter. In het
oude BW was er terugwerkende kracht aan het intreden van
de voorwaarde verbonden,16 zoals nu nog aan vernietiging (art. 3:53 BW). De wetgever wilde deze fictie afschaffen zonder de
goederenrechtelijke werking af te schaffen. Door de terugwer-
kende kracht van het intreden van de voorwaarde werd de
eigendomsvoorbehoudkoper vanaf het moment van de leve-
ring achteraf geacht rechthebbende te zijn geworden. Hier-
door vervielen tussentijdse beschikkingen van de verkoper
(want onbevoegd verricht) en eventuele beschikkingen van de
koper zijn achteraf geldig tot stand gekomen (zoals het pand-
recht in deze zaak). Hangende de voorwaarde is er één eige-
naar en als de voorwaarde intreedt ook. Dit is nu hetgeen de
A-G beschrijft, maar dan zonder terugwerkende kracht. Als ik
de redenering goed lees, staat er dat er nooit twee eigendoms-
rechten op dezelfde zaak zijn, want ze zijn complementair;
maar ze zijn er wel allebei? Dat is wat mij betreft logisch gezien
onmogelijk; dan zijn er toch twee eigendomsrechten. Dit is
mijns inziens dan alleen te verklaren als je terugwerkende
kracht aanneemt, want dan is er achteraf gezien altijd maar één
eigendomsrecht geweest.17 Dat in de redenering van de A-G
het ene eigendomsrecht eigenlijk niet veel anders is dan een
verwachtingsrecht dat later uitgroeit tot het volle recht en de
verkoper zolang nog het volle recht heeft, doet daar niet aan
af: er zijn twee eigendomsrechten op dezelfde zaak die niet in
gemeenschap worden gehouden. Zonder het aannemen van
een direct bestaand recht kan je ook niet over de eigendom
onder opschortende voorwaarde beschikken. Door die afschaffing van de terugwerkende kracht moet een
noodverband worden aangelegd om een en ander in het sys-
teem in te passen. De conclusie van de A-G is op dit punt illus-
tratief:
‘Met Rongen ben ik van mening dat er aldus op elk
moment maar één volledig rechthebbende is die de
bevoegdheden verbonden aan de eigendom kan uitoefe-
nen: voor de vervulling van de voorwaarde is dat de ver-
vreemder, daarna is dat de verkrijger.’18
In de conclusie wordt betoogd dat de koper en de verkoper
beiden een eigendomsrecht hebben waarover ze kunnen
beschikken. Eerlijk gezegd begrijp ik dat niet goed. Hoe kan er
16. Art. 1302 OBW. Zie verder A.H. Scheltema, De goederenrechtelijke
werking van de ontbindende voorwaarde (diss. Leiden), Alphen aan den
Rijn: Kluwer 2003, p. 281 e.v. en zie ook p. 257 e.v. 17. Vgl. Mellenbergh 2016, p. 5. 18.