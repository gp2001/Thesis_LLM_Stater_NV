De hypotheek dekt namelijk niet de kosten koper. Dit extra geld kan uit een lening of uit eigen middelen (eigen geld) worden ingebracht. Dit moet blijken uit de financieringsopzet. De inbreng van eigen middelen moet de aanvrager aantonen. Hiervoor gelden de volgende spelregels:  • Wanneer de maximale woonlast niet wordt overschreden wanneer het bedrag van de eigen inbreng als krediet wordt behandeld, hoeft de eigen inbreng niet te worden aangetoond. • Inbreng eigen middelen lager dan of gelijk aan € 1.000 hoeft niet te worden aangetoond. 21  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl • Voor eigen inbreng boven € 1.000 maar lager dan € 15.000 is een recent saldo-overzicht voldoende. Deze mag niet ouder zijn dan 3 maanden op datum definitief aanbod. • Vanaf € 15.000 moet ook de herkomst worden aangetoond of moet worden aangetoond dat minimaal 6 maanden voor datum definitief aanbod de middelen al in bezit waren van de aanvrager. Belangrijk. De eigen middelen moeten afkomstig zijn van een bankrekening van een in Nederland gevestigde financiële instelling. Schenking Wanneer de in te brengen eigen middelen voortkomen uit een schenking, dan moet de schenking aangetoond worden. Een saldo-opgave van een Nederlandse financiële instelling is voldoende als het geld al op de rekening van de aanvrager staat. Als het pas wordt overgemaakt bij passeren moet de aanvrager een schenkingsovereenkomst aanleveren, inclusief een kopie van een identiteitsbewijs van de schenker(s). Overbruggingskrediet Een overbruggingskrediet is niet mogelijk bij Jungo. Verzekeringen Opstalverzekering Een opstalverzekering voor het onderpand is verplicht. Het onderpand moet verzekerd zijn voor de volledige herbouwwaarde, inclusief de fundering. Daarnaast dient de verzekering alle gebruikelijke gebeurtenissen te dekken, zoals stormschade, brand, overstroming en ontploffing. De polis moet uiterlijk ingaan op de dag dat de akte van levering passeert bij de notaris. De aanvrager kan deze verzekering bij elke gerenommeerde Nederlandse verzekeraar afsluiten.