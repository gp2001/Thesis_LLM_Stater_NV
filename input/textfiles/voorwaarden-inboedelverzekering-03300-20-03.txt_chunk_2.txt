Bijvoorbeeld postzegels of beeldjes. 1.2 Wat mag u van ons verwachten? U mag van ons verwachten dat wij u helpen om uw schade te
herstellen of u betalen voor schade die is verzekerd. En dat wij dit
zo snel mogelijk doen. 1.3 Wat verwachten wij van u? Verandert er iets in uw situatie? Dan moet u dit binnen dertig
dagen aan ons doorgeven. Wij horen graag van u als:
• Er iets verandert in of aan de woning of in uw woonsituatie. • Uw bezittingen worden overgebracht naar een ander gebouw. • Er iets is veranderd aan uw gezinssituatie. 3Geeft u een wijziging door? Dan kunnen wij de premie en
voorwaarden van uw verzekering aanpassen. U gaat dan
bijvoorbeeld meer premie betalen of juist minder. Ook kunnen wij
na het doorgeven van de wijziging uw verzekering stoppen. Welke
aanpassing wij doen, hangt af van de wijziging. 1.4 Wat gebeurt er als u de afspraken niet nakomt? Houdt u zich niet aan de afspraken en zijn wij hierdoor benadeeld? Dan kan dat van invloed zijn op het bedrag dat wij bij schade betalen. Voorbeeld
In dit voorbeeld wordt geen rekening gehouden met een
eventueel eigen risico. De genoemde bedragen zijn
bedoeld als voorbeeld. U heeft een inboedelverzekering en betaalt hiervoor € 120
per jaar. U verhuist naar een andere provincie. Op een dag
wordt er in uw woning ingebroken. Het schadebedrag wordt
vastgesteld op € 5.000. U meldt de wijziging op tijd
U geeft uw verhuizing op tijd aan ons door. Hierdoor wijzigt
uw premie naar € 180 per jaar. Na de inbraak betalen wij u
het volledige schadebedrag. Dit is € 5.000. U meldt de wijziging niet op tijd
U geeft uw verhuizing niet op tijd aan ons door. U meldt bij
ons de inbraak. Wij stellen vast dat u bent verhuisd en dat
de premie van € 120 te laag is voor uw nieuwe situatie. Als u
de verhuizing op tijd had doorgegeven, dan hadden wij de
premie verhoogd naar € 180. Nu heeft u te weinig premie betaald. Daardoor ontvangt u
een lager schadebedrag. Dit betekent dat u geen € 5.000
ontvangt, maar € 3.333. Uw schadebedrag wordt namelijk
naar verhouding berekend. Hierbij gaan wij uit van de
hoogte van de premie die u heeft betaald, de premie die u
had moeten betalen en de hoogte van het schadebedrag. In dit voorbeeld is dat: € 120 : € 180 x € 5.000 = € 3.333. Tip
Voorkom dat u bij schade een lager bedrag ontvangt en
geef wijzigingen op tijd door.2 Uw verzekering
2.1 Welke bezittingen zijn verzekerd? Met onze Inboedelverzekering verzekert u losse bezittingen die uw
eigendom zijn en die tot uw particuliere huishouding behoren. Bijvoorbeeld servies, meubels, gordijnen en apparatuur. Voor een aantal bezittingen  gelden speciale regels per
gebeurtenis. Voer- en vaartuigen
• Vaartuigen, caravans, kampeerwagens, aanhangwagens en
accessoires daarvan zijn verzekerd tot maximaal € 1.250. • Snor- en bromfietsen en zitgrasmaaiers zijn verzekerd. Van
andere motorvoertuigen zijn alleen losse onderdelen en
accessoires verzekerd tot maximaal € 1.250. Kostbare bezittingen
• Sieraden zijn verzekerd tot maximaal € 2.500. • Geld, papier met een waarde in geld en betaalpassen zijn
verzekerd tot maximaal € 250. Bijvoorbeeld waardebonnen,
waardepassen en waardecheques. • Computer- en audiovisuele apparatuur is tot maximaal
€ 10.000 verzekerd. • Kunst, antiek, en schilderijen zijn tot maximaal € 15.000
verzekerd. • Verzamelingen zijn tot maximaal € 10.000 verzekerd. • Muziekinstrumenten zijn tot maximaal € 2.500 verzekerd. Huisdieren
Schade aan uw huisdier is verzekerd tot maximaal € 2.500. Huurdersbelang
Het huurdersbelang is meeverzekerd. Dit zijn alle vaste
verbeteringen van uw huurwoning die u zelf heeft betaald  of van
de vorige huurder tegen betaling heeft overgenomen. Bijvoorbeeld
een keuken, een badkamer of een plavuizen vloer, maar ook
schilderwerk of een verlaagd plafond. Schade die op grond van een
huurovereenkomst voor rekening van de verhuurder komt,
vergoeden wij niet. 45Naast uw eigen bezittingen, verzekert u ook de volgende
bezittingen:
Bezittingen van anderen
• Bezittingen van anderen zijn tot maximaal € 1.250 verzekerd. Maar alleen als deze bezittingen niet al ergens anders
verzekerd zijn. Geld, betaalpassen en papier met een waarde in
geld van anderen is niet verzekerd. • Apparaten of installaties waarvan een leverancier van water,
gas of elektriciteit de eigenaar is. Wij betalen dan de schade als
u verplicht bent om deze voor eigen rekening te nemen. Bijvoorbeeld schade aan de gasmeter in uw meterkast. • Heeft u schade aan gehuurde zaken? En zouden deze ook tot
uw particuliere huishouding en uw bezittingen behoren als ze
uw eigendom waren?