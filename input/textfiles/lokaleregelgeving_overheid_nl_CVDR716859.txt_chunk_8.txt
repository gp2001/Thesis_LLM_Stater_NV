In dit artikel wordt beschreven van welke onderdelen van deze steunregeling kan worden
afgeweken wegens bijzondere omstandigheden. Het gaat om de volgende onderdelen: ins - De eis van een toename van het aantal sociale huurwoningen ten opzichte van de eerder
voor het project vastgelegde norm; ins - Een eis over het minimum aantal totale sociale huurwoningen; ins - De eis dat voor de sociale huurwoningen nog geen lagere grondprijs is gerekend in
verband met de bouw van een sociale huur- of koopwoning (conform de gemeentelijke
grondprijzenbrief). Deze hardheidsclausule dient (mede) als uitwerking van het amendement van de gemeenteraad
van 7 december 2023 op de kaders voor het Fonds Woningbouw. Hierin heeft de raad als
kaders meegegeven dat het gaat om het realiseren van extra woningen; cc cursief cc cursief cc cursief cc cursief Het uitgangspunt voor het gemeentebestuur is dat bestaande normen over het aantal
te bouwen sociale huurwoningen worden nageleefd: steun voor het voldoen bestaande
verplichtingen is daarom in beginsel niet aan de orde. Hier kan van worden afgeweken
als dit bijdraagt aan vergroting van plangebied en aantal woningen en deze anders
niet op een normale wijze te ontwikkelen zijn. Burgemeester en wethouders hebben hierbij
beleidsvrijheid (ter beoordeling aan het college). Vanuit een oogpunt van efficiency zijn eisen gesteld aan het totaal aantal te realiseren
sociale huurwoningen in het project. Dit vanwege de administratieve lasten die verbonden
zijn aan het beoordelen van steunaanvragen. In bijzondere gevallen zou hiervan afgeweken
kunnen worden. Hierbij kan gedacht worden aan projecten die wel in de buurt komen
van de vastgestelde minimale aantallen en waar bijvoorbeeld vanwege de locatie of
doelgroep in het bijzonder wordt bijgedragen aan de plaatselijke behoefte aan sociale
huurwoningen. Binnen het gemeentelijk grondprijzenbeleid zijn er al mogelijkheden om een lagere
grondprijs te rekenen voor grond waarop een sociale huur- of sociale koopwoning wordt
gerealiseerd. Het is in beginsel niet wenselijk dat deze worden gestapeld met de steunmogelijkheden
op basis van deze regeling. Dit in verband met het belang van doelmatige besteding
van schaarse publieke middelen. In de bijlage wordt de wijze waarop de onrendabele top wordt berekend nader uitgewerkt. De berekening van de onrendabele top is enerzijds gebaseerd op de investeringskosten. Deze kunnen per project verschillen en informatie hierover wordt aangeleverd door
de aanvrager. Burgemeester en wethouders hebben de mogelijkheid om de (te subsidiëren)
investeringskosten vast te stellen op een lager bedrag, als naar hun oordeel de opgegeven
investeringskosten niet marktconform zijn. Het is immers niet de bedoeling dat eventuele
te hoge inkoopkosten van bijvoorbeeld materialen of grond wordt afgewenteld op de
gemeente. Burgemeester en wethouders kunnen hiertoe een deskundige aanwijzen. De berekening is daarnaast gebaseerd op de zogenaamde ‘beleidswaarde’ die afhangt
van de (verwachte) jaarlijkse huurstijging, huurderving, beheer- en onderhoudskosten. Op dit punt is het gewenst om te werken met uniforme parameters die op alle aanvragen
op gelijke wijze worden toegepast. Het gaat immers om een prognose voor toekomstige
onzekere factoren. Daarbij speelt tevens mee het gewenst is aanvragen voor dit soort
parameters hetzelfde te behandelen. De parameters die ten grondslag liggen aan de
(verwachte) jaarlijkse huurstijging, huurderving, beheer- en onderhoudskosten zijn
ontleend aan de publicatie Leidraad economische parameters dPi 2023 van de Autoriteit
woningcorporaties. Het is niet mogelijk om af te wijzen van de parameters die in deze
subsidieregeling zijn vastgesteld - ook niet als bijvoorbeeld de verwachte beheerkosten
volgens een aanvrager in werkelijkheid hoger zijn dan de waarde die is opgenomen in
het model. De onrendabele top wordt berekend over een exploitatieperiode van 60 jaar. Ook dit
is gebaseerd op de uitgangspunten die gebruikelijk zijn bij het bepalen van de waarde
van sociale huurwoningen. Op één punt wijkt deze subsidieregeling af. Binnen de landelijke
systematiek is het gebruikelijk om ervan uit te gaan dat huurwoningen geen restwaarde
hebben. In het model wordt gerekend met een restwaarde van €75.000. Ziet u een fout in deze regeling? Bent u van mening dat de inhoud niet juist is? Neem dan contact op met de organisatie
die de regelgeving heeft gepubliceerd. Deze organisatie is namelijk zelf verantwoordelijk
voor de inhoud van de regelgeving. De naam van de organisatie ziet u bovenaan de regelgeving. De contactgegevens van de organisatie kunt u hier opzoeken: . Werkt de website of een link niet goed? Stuur dan een e-mail naar