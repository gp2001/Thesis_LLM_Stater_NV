Deze maken deel uit van de voorwaarden voor zover van toepassing. Het gaat om de volgende documenten:
-Bijlage 1 van het Besluit zorgverzekering
-Regeling zorgverzekering
-Clausuleblad terrorismedekking
-Lijst maximale vergoedingen niet-gecontracteerde zorgverleners aanvullende verzekeringen
-Lijst maximale vergoedingen buitenland
-Overzicht gecontracteerde en aangewezen zorgverleners
-Verwijzingsprotocol naar de lactatiekundige NVLen VSBB
-Zorgmodule Preventie Diabetische Voetulcera
-Convenant Samenloop Reisverzekeringen en aanvullende ziektekostenverzekeringen. U vindt deze documenten op onze website. 2.4 Fraude
Fraude (geheel of gedeeltelijk) heeft tot gevolg dat geen uitkering zal plaatsvinden en/of al gemaakte kosten moeten worden terugbetaald. Als u fraude pleegt, dan vervalt uw recht op (vergoeding van de kosten van) zorg. Wij vorderen
uitgekeerde vergoedingen bij u terug. U bent ook verplicht de kosten die voortvloeien uit het onderzoek naar fraude te
betalen. Aangifte en registratie
Wij kunnen bij fraude aangifte doen bij de politie. Ook kunnen wij uw gegevens en die van medeplegers en
medeplichtigen (laten) opnemen:
-In ons Incidentenregister
-In het externe verwijzingsregister van de stichting CIS. Beëindiging verzekering(en)
Als u fraude pleegt, beëindigen wij uw zorgverzekering. U kunt dan 5 jaar geen zorgverzekering bij ons sluiten. Wij
beëindigen ook uw aanvullende zorgverzekering(en). U kunt dan 8 jaar geen aanvullende verzekering sluiten bij de
verzekeraars van Coöperatie VGZ. 2.5 Bescherming van uw persoonsgegevens
Bij het uitvoeren van uw verzekeringen verwerken wij uw persoonsgegevens. Wij doen dit in overeenstemming met de wet- en regelgeving, zoals de Algemene verordening gegevensbescherming (AVG). In de privacyverklaring op onze
website leest u hier meer over. Ook leest u in de privacyverklaring welke rechten u heeft. Als u vragen heeft over de omgang met uw persoonsgegevens, dan kunt u deze richten aan de functionaris voor de
gegevensbescherming. Kijk voor meer informatie op de pagina over privacy op onze website. 2.6 Mededelingen
Mededelingen gericht aan het laatst bij ons bekende adres, worden geacht u te hebben bereikt. Als u al onze mede -
delingen elektronisch wilt ontvangen, dan kunt u dit aangeven in mijnunivezorg.nl of in de Univé App.