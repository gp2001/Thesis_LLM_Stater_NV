Zo’n Huishoudelijk Reglement kan regelmatig worden aangepast. HUURBEDING Het huurbeding is een bepaling in de hypotheekakte die stelt dat de schuldenaar het betreffende pand niet mag verhuren zonder schriftelijke toestemming van de geldverstrekker. Ook voor tijdelijke huur (ook via Leegstandswet) is toestemming nodig van de geldvertrekker. Hiermee wil de bank voorkomen dat de woning bij gedwongen verkoop minder opbrengt. HUUROVEREENKOMST Een huurovereenkomst is een overeenkomst waarin de afspraken die zijn gemaakt tussen huurder en verhuurder zijn vastgelegd. Hierin worden onder andere de volgende afspraken vastgelegd: •    Huurprijs •    Het gehuurde •    Gegevens huurder en verhuurder •    Onder welke voorwaarden •    Wijze van huur opzeggen •    Rechten en plichten van de huurder en verhuurder Indien een woning in de verkoop is die gebracht zal de huurder worden gevraagd om mee te werken aan bezichtigingen. Ook het verplicht afwezig zijn tijdens een open huis kan als voorwaarde worden opgelegd. Verhuren via de Leegstandswet is ook een optie indien de woning tijdelijk in verhuur wordt gebracht. Vergeet niet toestemming te vragen aan de bank voordat de woning wordt verhuurd. In de hypotheekakte is vaak opgenomen dat je de woning alleen met toestemming van de bank mag verhuren. KADASTER Hier is informatie over bepaalde percelen aan te vragen. De makelaars en notarissen hebben meestal tegen betaling een abonnement om direct online data op te halen. De consument kan ook tegen betaling informatie ophalen. Het kadaster beheert het openbaar register van onroerende zaken en de daarop gevestigde rechten. Daarnaast geeft het informatie over de grootte van een grondoppervlak, of er een bevel tot bodemsanering is, of het pand op de monumentenlijst staat, of er eventuele bezwaring is met zakelijke rechten (zoals hypotheek, erfdienstbaarheden e.d.) en welk kadastraal nummer het stuk grond heeft. KLUSWONING Het woord zegt het al, dat is een woning waar aan geklust moet worden. Meestal hebben we het dan niet over een woning waar alleen de badkamer of keuken van vervangen dient te worden. Vaak is het een gedateerde woning die bijvoorbeeld niet aan de huidige eisen voldoet. Er zijn allerlei verschillende kluswoningen. KOOPOVEREENKOMST Een koopovereenkomst is niets anders dan het in een overeenkomst vastleggen van de afspraken die zijn gemaakt. Bij het kopen van een huis zijn dat onder andere: •    Wat is er gekocht? •    Tegen welke prijs? •    In welke staat?