Passen wij uw verzekering aan? Passen wij uw verzekering aan? Dan vertellen wij u op welke datum
de aanpassing ingaat. Als u het eens bent met de aanpassing, dan
hoeft u niets te doen. Bent u op het moment van de aanpassing
arbeidsongeschikt en ontvangt u een uitkering? Dan passen wij wel
de premie aan. Maar de aanpassing van de voorwaarden gaat pas
voor u in als u geen uitkering meer ontvangt. Bent u het niet eens met een aanpassing? Dan kunt u de
verzekering per e-mail of brief stoppen. Wij stoppen uw verzekering
alleen als wij uw opzegging ontvangen voor de datum die wij in ons
bericht over de aanpassing noemen. In dit bericht leest u ook op
welke datum uw verzekering dan eindigt. Wanneer kunt u niet opzeggen vanwege een aanpassing? Dit is het
geval als:
• De aanpassing een verbetering voor u is. • De premie omlaag gaat en de dekking gelijk blijft. • De premie niet omhoog gaat en de dekking verbetert. • Wet- en regelgeving ons verplicht de premie, de voorwaarden,
of allebei aan te passen. • De premie alleen omhoog gaat door het bereiken van een
leeftijdsgrens. • De premie omhoog gaat door een afgesproken verhoging van
het verzekerde dagbedrag. Artikel 10.4 blijft van toepassing.12
10.7 Aansprakelijkheid belastingen en revisierente
De wet bepaalt dat wij aansprakelijk kunnen worden gehouden
voor de belasting en/of revisierente die u had moeten betalen. Als
dit gebeurt, moet u het verschuldigde bedrag aan ons
terugbetalen. Zolang u dit nog niet gedaan heeft, hebben wij het recht om dit
bedrag met de uitkering te verrekenen. Wij kunnen de betaling van
de uitkering ook opschorten. 10.8 Adres
Berichten over uw verzekering sturen wij naar uw adres of dat van
uw financieel adviseur. Met uw adres bedoelen wij het laatst bij ons
bekende adres. 10.9 Kunt u de rechten uit deze verzekering
aan een ander geven? Uw recht op uitkering en andere rechten uit deze verzekering zijn
alleen uw rechten. U kunt deze rechten niet verkopen, verhuren,
ruilen, uitlenen, weggeven of als vorm van zekerheid afgeven.