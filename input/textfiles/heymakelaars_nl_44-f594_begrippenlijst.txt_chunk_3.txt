Over dit fictieve inkomen betaal je dus inkomstenbelasting. EINDINSPECTIE Vlak voor de oplevering van de verkochte woning kun je de woning inspecteren. Dit noemen we de eindinspectie. Tijdens deze inspectie wordt gecontroleerd of de woning leeg wordt opgeleverd, het warm water werkt, de toiletten doorspoelen en worden de meterstanden opgenomen. EINDVOORSTEL Als je in onderhandeling bent dan kunnen beide partijen een laatste bod doen. Hiermee geeft een verkoper aan dat ze niet lager willen zakken en een koper dat ze niet hoger willen bieden. Dit noemen we dan een eindvoorstel. ERFDIENSTBAARHEID Erfdienstbaarheid betekent het recht om gebruik te maken van een stuk grond (perceel) door derden. Een bekend voorbeeld is bijvoorbeeld het recht van overpad, maar ook kunnen er bijvoorbeeld kabels en leidingen in de grond zitten. Deze erfdienstbaarheden zijn opgenomen in de transportakte en moeten tijdens elke verkoop weer worden opgenomen in de akte. Opheffen van de erfdienstbaarheid kan enkel via de notaris en met toestemming van beiden partijen. ERFPACHT Erfpacht is een zakelijk recht om een stuk grond te gebruiken waarvan iemand anders de eigenaar is. In deze situatie betaal je een vergoeding (het canon) aan de eigenaar. In de praktijk betekent dit dat je de grond ‘huurt’ en eigenaar bent van de woning op deze grond. ERFPACHTCANON Het erfpachtcanon is de vergoeding die betaalt wordt aan de eigenaar van de erfpachtgrond. In de praktijk betekent dit dat je ‘huur’ betaalt aan de eigenaar van de grond en eigenaar bent van de woning op deze grond. EXECUTIEWAARDE De executiewaarde is de waarde van een woning als deze gedwongen verkocht zou worden op bijvoorbeeld een executieveiling. Sinds 2013 wordt deze waarde niet meer vermeldt op taxatierapporten. FINANCIERINGSVOORBEHOUD In de meeste koopovereenkomsten wordt een financieringsvoorbehoud opgenomen. Dit betekent dat de koper de koop nog kan ontbinden als er geen bank of geldverstrekker is die een hypotheek wil verstrekken. Vaak is de termijn voor dit voorbehoud circa zes weken. FINANCIERINGSKOSTEN De meeste mensen hebben bij de aanschaf van de woning een hypotheek nodig. Om een hypotheek af te sluiten moet je betalen voor de hypotheekakte, bemiddelingskosten voor de hypotheek, taxatiekosten en bijvoorbeeld de premie voor de NHG (Nationale Hypotheek Garantie). Deze kosten noemen we afsluitkosten of financieringskosten. FULL-SERVICE Bij Hey!