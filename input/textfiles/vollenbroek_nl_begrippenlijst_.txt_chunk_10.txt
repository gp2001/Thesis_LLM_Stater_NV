De termijn kan dan met een afgesproken periode verlengd worden. Bij het afsluiten van een hypotheek kan men kiezen tussen een rentevast periode of een variabele rente. Kiest men voor de variabele rente, dan krijgt men te maken met een steeds wisselende (=variabele) rente. Het te betalen maandelijkse bedrag is afhankelijk van de dan geldende rente. Een verborgen gebrek bij een woning is een gebrek dat niet zichtbaar is. Komen deze gebreken aan het licht na de overdracht, dan zijn de kosten om de gebreken te verhelpen voor rekening van de koper. Daarbij zijn twee uitzonderingen: het gebrek belemmert het gebruik van de woning als zodanig of het gebrek is bij de verkoper bekend en heeft dit niet gemeld. De koper heeft een onderzoeksplicht om de bouwkundige staat van een woning te onderzoeken en zo de gebreken in kaart te hebben. Hoe ouder een woning, hoe groter de kans op gebreken. De verkoper heeft een meldingsplicht over bij hem bekende gebreken. Meldt hij een bij hem bekend gebrek niet, dan is hij aansprakelijk voor het oplossen van het gebrek. Een Vereniging van Eigenaren, of Vereniging van Eigenaars (afgekort VVE), is een vereniging die verantwoordelijk is voor het onderhoud van een gebouw dat meerdere eigenaren heeft. Dit geldt bijvoorbeeld voor een appartementencomplex. Bij de aankoop van een appartement wordt de eigenaar ook automatisch lid van de VVE. Men maakt onderscheid tussen een actieve VVE (deze houdt vergaderingen, heeft een onderhoudsplan etc) en een slapende VVE (deze doet niets aan onderhoud, vergaderingen oid). In een verhuurdersverklaring verklaart de verhuurder enkele zaken over de huurder. Heeft de huurder bijvoorbeeld aan de betalingsverplichtingen voldaan? Of heeft hij wel of geen overlast veroorzaakt? Of is de huurder door een gerechtelijk vonnis ontruimd? Kortom, staat de aanvragend huurder als een goed huurder bekend staat bij de huidige of vorige verhuurder(s). Een te koop staande woning krijgt de melding ‘verkocht onder voorbehoud’. Hiermee geeft de makelaar aan dat er een overeenkomst is tussen de verkoper en de potentiële koper, maar dat er voorwaarden aan de overeenkomst gekoppeld zijn. Deze voorwaarden zijn ontbindende voorwaarden. Hier vallen bijvoorbeeld de voorbehoud van financiering of de voorbehoud van bouwkundige keuring onder. De verkoopwaarde van een woning is de waarde die de woning op dat moment heeft als de woning in de verkoop zou gaan. Het is het uitgangspunt om de vraagprijs te berekenen De woningmarkt kent de termen verkopersmarkt en kopersmarkt. In een verkopersmarkt zijn de omstandigheden gunstig voor verkopers en minder gunstig voor kopers Het komt wel eens voor dat de koper of verkoper van een object niet in de gelegenheid is om aanwezig te zijn op de transportafspraak. In dit geval komt men met de notaris overeen dat er een volmacht wordt afgegeven. Een van de medewerkers van het notariskantoor tekent dan namens de betreffende partij.