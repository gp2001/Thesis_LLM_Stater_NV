Dirk Brounen
juli 2021 Krachten bundelen voor hypotheekklanten8
2. Probleemstelling:
groeiend optimisme, maar we blijven alert
op kwetsbare groepen
De impact van de coronacrisis laat zich voelen op veel terreinen, zoals
de gezondheidszorg, het onderwijs, maar ook de economie. Gelukkig is
er groeiend optimisme over het economisch herstel en zijn betalings-
problemen op de hypotheekmarkt momenteel lager dan ooit. Toch blijven
we alert op mogelijke hypotheekproblemen op de middellange termijn,
met name voor huishoudens die voor hun inkomen afhankelijk zijn
van ondernemingen in getroffen sectoren. De dialoog over mogelijke
coronagerelateerde hypotheekproblemen gaf bovendien aanleiding tot
gesprekken over bredere uitdagingen voor de hypotheek- en woningmarkt. 2.1  HET HUIDIGE BEELD:
DE OMVANG VAN CORONAGERELATEERDE HYPOTHEEKPROBLEMEN IS BEPERKT
Tegen de oorspronkelijke verwachtingen in stijgen de huizenprijzen en daalt het aantal betalings-
achterstanden op hypotheken. Bij het uitbreken van de coronacrisis werd rekening gehouden met een snelle stijging van het aantal
faillissementen, hoge werkloosheid, een ‘boeggolf’ aan schulden en een afkoeling van de huizenmarkt. Vooralsnog komen deze scenario’s niet uit: het aantal betalingsachterstanden op hypotheken is lager
dan ooit, de economie herstelt zich in hoog tempo en de huizenprijzen blijven stijgen. Belangrijke verklaringen voor deze positieve trends zijn de blijvend lage hypotheekrente en de
omvangrijke overheidssteunpakketten. Ook het gedrag van consumenten speelt een grote rol:
Nederlanders hebben tijdens de lockdowns minder uitgegeven, waardoor spaartegoeden zijn
gegroeid en betalingsachterstanden teruglopen. De hypotheeksector staat klaar voor klanten met (dreigende) betalingsproblemen. Afdelingen Bijzonder Beheer zijn opgeschaald om een eventuele verhoogde toestroom op te kunnen
vangen. Initiële betalingsproblemen als gevolg van inkomensdaling tijdens de eerste lockdown konden
worden opgevangen met betaalpauzes op de hypotheekbetaling en een moratorium voor ondernemers. En er wordt door steeds meer partijen samengewerkt met initiatieven zoals de NSR, waar Geldfit.nl en –
speciaal voor ondernemers – Geldfit Zakelijk mensen met geldzorgen de juiste weg wijzen. juli 2021 Krachten bundelen voor hypotheekklanten9
Flexwerkers en ondernemers hebben beperkte toegang tot verantwoorde woonfinanciering door
vermogens- en inkomensterugval. Bij de aanvraag van een hypotheek door ondernemers en flexwerkers kijken geldverstrekkers naar
het bedrijfsresultaat of jaarinkomen van de afgelopen drie jaar. Als gevolg van de coronacrisis en de
lockdowns hebben ondernemers en flexwerkers in getroffen sectoren te maken gekregen met tijdelijke
omzetdaling en inkomensverlies. Ondanks voldoende perspectief op herstel hebben deze mensen
daardoor beperkte toegang tot gewenste woonfinanciering. Dit terwijl deze financiering in geval van
structureel inkomensherstel in principe wel verantwoord zou kunnen zijn. De omvang van betalingsproblemen is beperkt, maar we zijn alert op betalingsrisico’s voor kwetsbare
groepen. Tijdens de eerste maanden van de crisis liepen betalingsachterstanden met name bij flexwerkers
snel op.1  Daarnaast maakten vooral ondernemers gebruik van de betaalpauzes. Inmiddels zijn de
achterstanden grotendeels ingelopen en is de instroom bij Bijzonder-Beheerafdelingen laag. Maar
ondernemers in specifieke sectoren lopen mogelijk een verhoogd risico op achterstanden door
inkomensterugval, opgelopen schulden en vermogensdaling. Als de werkloosheid in getroffen
sectoren toch toeneemt, vanwege ontslagen bij mogelijke reorganisaties of faillissementen op een
later moment, lopen ook werknemers met een vast dienstverband risico op betalingsproblemen. MEREL (43)  ZZP’ER MET TIJDELIJKE INKOMENSTERUGVAL OP ZOEK NAAR EEN HUIS
+ Is gescheiden en heeft een zoon van 15
+ Heeft een goedlopende praktijk in de alternatieve geneeskunde. Door de lockdowns had ze een tijdelijke omzetdaling van 25%
+ Woont anti-kraak en moet op korte termijn haar woning uit
+ Heeft na een lange zoektocht een koopcontract getekend
+ Brengt eigen geld in en heeft daardoor een hypotheek nodig met lage maandlasten
van €300 – €350 per maand
+ Krijgt door de tijdelijke inkomensterugval en ondanks voldoende perspectief
moeilijk akkoord op haar hypotheekaanvraag
PETER (49)  RESTAURANTEIGENAAR MET OPLOPENDE BELASTINGSCHULDEN
+ Woont samen met vrouw en dochter (18) en heeft al 20 jaar een koophuis
+ Heeft een goedlopend restaurant en voldoende eigen vermogen
+ Moest afgelopen jaar langere tijd sluiten vanwege de coronamaatregelen
+ Heeft nog geen betaalachterstanden, maar wel een flinke schuld bij de Belastingdienst
+ De spaarpot en pensioenpot zijn inmiddels volledig leeg
+	 Betwijfelt	 hoe	lang	hij	het	vol	gaat	houden	en	hoe	hij	zonder	buffers	financiële	 tegenvallers
moet opvangen
1 Zie voor een uitgebreidere analyse van de huidige situatie de Bijlage ‘Scenarioanalyse’juli 2021 Krachten bundelen voor hypotheekklanten10
2.2  DE MIDDELLANGE TERMIJN: HANDELINGSPERSPECTIEF ONDANKS ONZEKERHEID
De aard en omvang van de gevolgen van de pandemie voor de hypotheekmarkt op de middellange
termijn blijft nog onzeker. Er is groeiend optimisme over het economisch herstel in Nederland.2  Economen houden nog wel
rekening met een inhaalslag aan faillissementen en een (tijdelijke) stijging van de werkloosheid, maar
de vooruitzichten zijn gunstiger dan drie maanden geleden.3  Ondanks dit toenemende optimisme
blijven mogelijke gevolgen van de pandemie voor de Nederlandse economie en huizenmarkt op de
middellange termijn onzeker. Hoe het herstel van de economie en eventuele betalingsproblemen
op de hypotheekmarkt zich ontwikkelen hangt onder meer af van het nationale herstelplan en het
terugbetalingsbeleid voor de opgelopen (belasting)schulden.