Veilingtarief voor onroerende zaken, ook geldend voor teboekgestelde schepen. Onder het tarief zijn de kosten begrepen welke onder het transporttarief
begrepen zijn doch niet de verdere veilingkosten zoals die van advertenties
en biljetten, afslagersloon en zaalhuur. Het tarief wordt berekend over het bedrag dat tot grondslag strekt voor
de berekening van de overdrachtsbelasting, ongeacht of de akte al dan niet
is vrijgesteld van die belasting, met dien verstande dat daarbij buiten beschouwing
worden gelaten de lasten welke door de koper voor zijn rekening zijn genomen. Bij veiling van meer percelen wordt bij de vaststelling van het tarief
uitgegaan van de opbrengst van elk afzonderlijk gegunde perceel of van elke
afzonderlijke gegunde combinatie, met dien verstande evenwel, dat splitsing
van in combinatie gegunde percelen, hetzij voor de sluiting van het procesverbaal
van veiling en gunning, hetzij bij akte de command of bij de akte van gunning
na beraad, als afzonderlijke gunningen worden beschouwd. Het tarief wordt bij de onderstaande intervallen van de grondslag begrensd
door de daarbij vermelde minimum- en maximumtarieven. Bij een grondslag van
f 40 miljoen of hoger geldt een minimumtarief. Het tarief wordt bij de onderstaande intervallen van de grondslag begrensd
door de daarbij vermelde minimum- en maximumtarieven. Bij een grondslag van
f 40 miljoen of hoger geldt een minimumtarief. Bij ophouding wordt als honorarium bij verkoper in rekening gebracht een
bedrag dat ligt tussen 2/3 van het geldende minimum- respectievelijk maximumtarief
volgens de veilingtarieven I 2 en 3. Indien een veiling na aankondiging door biljetten of advertenties geen
doorgang vindt, wordt als honorarium bij verkoper in rekening gebracht een
bedrag dat ligt tussen de helft van het geldende minimum- respectievelijk
maximumtarief volgens de veilingtarieven I 2 en 3, met dien verstande dat
het tarief berekend wordt over de door de notaris te schatten grondslag als
in I 1 bedoeld. Op een openbare verkoop bij inschrijving zijn de veilingtarieven I, II,
III en IV van overeenkomstige toepassing. Voor een akte de command, uitgebracht binnen 6 dagen (zulks met inachtneming
van de Algemene Termijnenwet) na de gunning geldt een minimumtarief van f
252,-. Op een akte de command, welke na verloop van deze termijn verleden wordt,
is het transporttarief I 2 casu quo het transporttarief V 2 van toepassing. Tenzij de bijzondere veilingvoorwaarden anders bepalen komen ten laste
van: a. de koper: - het honorarium volgens tarief I 2 - de kosten van de akte de command - de extra kosten wegens de verhogingen van het kadastraal recht sedert
1965 - de overige kosten en lasten ingevolge de bijzondere veilingvoorwaarden b. de verkoper: - het honorarium volgens tarief I 3 - de kosten van advertenties en biljetten, afslagersloon en zaalhuur en
andere voorgeschoten kosten van de veiling - de kosten van doorhaling van de inschrijvingen van hypotheken en beslagen - de kosten van ontruiming - de inzetpremie - de overige kosten en lasten ingevolge de bijzondere veilingvoorwaarden. Indien samen met het onroerend goed melkquotum wordt geveild geldt voor
de veiling van het melkquotum geen tarief. Kosten en/of bemoeiingen terzake van rechterlijke machtigingen en dergelijke
worden afzonderlijk berekend. Voor de extra bemoeiingen nodig ter verkrijging van de vrijstelling van
overdrachtsbelasting op grond van artikel 15 lid 1 sub q van de Wet op belastingen
van rechtsverkeer, dient in rekening gebracht te worden een bedrag van ten
minste f 225,-, vermeerderd met de extra verschotten aan kadastrale recherches,
kadastrale plans, enz. Bij verkoop vrij op naam wordt het tarief berekend over de overeengekomen
koopsom, na aftrek van de transportkosten berekend over die overeengekomen
koopsom. Is ter zake van de levering omzetbelasting verschuldigd, dan dient het
honorarium te worden berekend over de tegenprestatie exclusief de omzetbelasting. Het tarief wordt, tenzij hierna anders is vermeld (zie b.v. bij grond
waarop zal worden gebouwd, erfpacht en blote eigendom), berekend over het
bedrag dat tot grondslag strekt voor de berekening van de overdrachtsbelasting,
ongeacht of de akte al dan niet is vrijgesteld van die belasting. Indien in de akte geen waarde is uitgedrukt, wordt het tarief toegepast
op de door de notaris te schatten waarde. Zie hetgeen hierboven over de grondslag is bepaald. Het tarief wordt bij de onderstaande intervallen van de grondslag begrensd
door de daarbij vermelde minimum- en maximumtarieven. Bij een grondslag van
f 40 miljoen of hoger geldt een minimumtarief. Bij ruiling wordt het transporttarief I 2 voor iedere partij berekend
over de waarde van het door haar verkregen lot. Indien de ruiling een overdracht als bedoeld onder transporttarief II
inhoudt wordt gerekend: transporttarief II over de waarde van het lot, dat
op de overdracht als bedoeld onder II betrekking heeft en transporttarief
I 2 over de waarde van het andere lot. Indien de Staat partij is bij ruiling geldt transporttarief III, berekend
over de waarde van het door de Staat verkregen lot en transporttarief I 2
over de waarde van het andere lot. Overeenkomstig de algemene regel wordt bij erfpacht, voorzover hierna
niet anders is bepaald, het transporttarief I 2 berekend over het bedrag dat
tot grondslag voor de berekening van de overdrachtsbelasting strekt. Indien in verband met de mogelijkheid van verhoging van de canon voor
de berekening van de overdrachtsbelasting een schatting moet plaatshebben,
geldt de verhoogde grondslag niet voor de toepassing van het tarief. Voor zover in een wijziging van de erfpachtsvoorwaarden (conversie) een
verhoging van de canon is begrepen, alsmede bij uitsluitend verhogen van de
canon, wordt het tarief berekend als volgt: honorarium over de nieuwe gekapitaliseerde
canon minus het honorarium over de oude gekapitaliseerde canon, berekend naar
het ten tijde van de verhoging geldende tarief en naar dezelfde kapitalisatiefactor
(d.w.z. de factor die behoort bij de tijd dat de erfpacht na de verhoging
van de canon nog zal duren), echter met een minimum van f 315,- per geval. In geval van met elkaar samenhangende conversies met canonverhoging of
uitsluitend verhogen van de canon, waarbij één erfverpachter
en meer dan twee erfpachters zijn betrokken en welke betrekking hebben op
naburig gelegen onroerende goederen, wordt voor elke conversie/canonverhoging
voormeld tarief met 15% verlaagd. Tevoren dient tussen de erfverpachter
en de notaris vastgesteld te worden welke erfpachtsrechten aan deze eis voldoen. De desbetreffende akten hoeven niet op dezelfde dag te worden gepasseerd.