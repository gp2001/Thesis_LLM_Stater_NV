ins b. Indien de erfpachter niet binnen de in lid a gestelde termijn medewerking verleent
aan de vestiging van de erfpacht bij notariële akte, kunnen burgemeester en wethouders
alsnog aan de erfpachter de gelegenheid geven om na het verstrijken van die termijn
zijn medewerking hieraan te verlenen. Indien de erfpachter na het verstrijken van
de voornoemde termijn nog steeds niet de vereiste medewerking heeft verleend is hij
zonder ingebrekestelling aan de gemeente een boete verschuldigd ter grootte van de
voor het eerste jaar verschuldigde canon, onverminderd het recht van de gemeente om
volledige nakoming van de erfpachtovereenkomst te vorderen. ins c. Het is de erfpachter niet toegestaan, behoudens het onder lid d genoemde geval, de
zaak in gebruik te nemen alvorens de notariële akte is ondertekend. ins d. De erfpachter kan de zaak in eigen gebruik en genot aanvaarden zodra de canon alsmede
eventuele rente en omzetbelasting volledig zijn betaald en de notariële akte is ondertekend,
tenzij partijen schriftelijk een ander moment zijn overeengekomen. Burgemeester en wethouders kunnen de erfpachter, onder nader te stellen voorwaarden,
op diens verzoek het vervroegd gebruik van de zaak toestaan, mits tenminste de waarborgsom
als bedoeld onder artikel 2 lid b geheel is betaald. ins e. De erfpachter is verplicht van elke akte, waarin de zaak wordt bezwaard of vervreemd
en voorts van elk feit dat door hem met betrekking tot de zaak in de openbare registers
werd ingeschreven, binnen twee maanden na het verlijden van die akte of het inschrijven
van dat feit, kosteloos een gewaarmerkt afschrift aan de gemeente te doen toekomen. Artikel 6 Lasten en belastingen ins a. Alle kosten van de uitgifte in erfpacht, zoals de kosten van de notariële akte, mogelijke
aanvullings- of wijzigingsakten, de kosten van de uitgifte van een eerste grosse van
deze akte aan de gemeente, de omzetbelasting, eventuele overdrachtsbelasting alsmede
het kadastrale tarief zijn voor rekening van de erfpachter. ins b. Alle gewone en buitengewone lasten en belastingen, die ter zake van de zaak en de
opstal(len) worden geheven, komen met ingang van 1 januari van het jaar volgend op
het jaar waarin het besluit tot uitgifte werd genomen voor rekening van de erfpachter,
tenzij partijen schriftelijk anders zijn overeengekomen. Artikel 7 Perceelsomschrijving, opmeting, terreingrenzen Voor de datum van de ingebruikneming zullen de grenzen door de gemeente met duurzaam
materiaal (bijvoorbeeld ijzeren buizen) in het terrein worden aangeduid en aan de
erfpachter op diens verzoek worden aangewezen, een en ander slechts voor zover er
geen goede grensaanduidingen (zoals muren, sloten, schuttingen en dergelijke) aanwezig
zijn. Deze afpaling is zowel ten aanzien van de afmetingen als ten aanzien van de
oppervlakte voor partijen bindend. Artikel 8 Over- en ondermaat Verschil tussen de werkelijke grootte en de grootte zoals die door de gemeente is
aangegeven zal geen aanleiding tot verrekening vormen, tenzij het verschil 5% of meer
bedraagt. In dat laatste geval zal verrekening van de canon op basis van de in het
besluit tot uitgifte gehanteerde grondprijs volgen. Artikel 9 Milieukundig onderzoek; bodemverontreiniging ins a. Omtrent de aanwezigheid van voor het milieu of de volksgezondheid gevaarlijke of niet
aanvaardbare stoffen in de zaak werd een globaal onderzoek verricht.