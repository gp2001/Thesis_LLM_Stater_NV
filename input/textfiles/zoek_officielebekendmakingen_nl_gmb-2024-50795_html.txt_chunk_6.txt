Duurzame gebruiksgoederen Voor belanghebbenden die langdurig moet rondkomen van een laag inkomen is het noodzakelijk vervangen van duurzame gebruiksgoederen een financiële tegenvaller. Er wordt vanuit gegaan dat men hiervoor spaart of lening afsluit voor deze kosten. Een lening bij de (krediet) bank wordt als voorliggende voorziening aangemerkt. Dit betekent dat alleen in zeer uitzonderlijke individuele gevallen men recht heeft op bijzondere bijstand en daarbij is het van belang dat de kosten door een bijzondere situatie zijn ontstaan en niet voorkomen konden worden. Is de gevraagde voorziening uitstelbaar? Is reparatie mogelijk? Voor het vaststellen van de noodzaak van vervanging van een duurzaam gebruiksgoed kan een huisbezoek worden afgelegd. Artikel 16. Woninginrichting In beginsel zijn de kosten voor de inrichting voor degene die voor het eerst zelfstandig gaat wonen algemene kosten van het bestaan en dient hiervoor te worden gereserveerd of te worden geleend. Bijzondere bijstand voor woninginrichting wordt alleen verstrekt bij bijzondere omstandigheden en als geen reservering voor deze kosten mogelijk is geweest. Dit geldt onder andere bij de huisvesting in het kader van de taakstelling van de gemeente (vergunninghouders), vestiging na intensieve jeugdhulp of huisvesting in het kader van de nazorg ex-gedetineerden. Ook in andere situaties kan er sprake zijn van inrichtingskosten zoals bij een echtscheiding of beëindiging van samenwoning. In deze situaties zal het in principe niet om een volledige woninginrichting gaan. Artikel 17. Verhuiskosten Lid 6 Er wordt verwacht dat aanvrager zelf verhuist. Zelf verhuizen betekent het huren van een auto of een busje voor ongeveer € 60, - tot € 135, - per dag. De brandstofkosten komen daar meestal nog bij. Verder kan men allerlei materiaal huren om de verhuizing soepel te laten verlopen, zoals een steekwagentje of verhuisdozen. Als de aanvrager aantoonbaar maakt dat zelf verhuizen niet mogelijk is, kan bijzondere bijstand worden verstrekt voor het laten verhuizen. De kosten worden toegekend op basis van declaratie tot het maximale bedrag is bereikt. Artikel 19.