Artikel 13 Onderhoudsplicht ins a. De erfpachter is verplicht het perceel en de opstal(len) in zodanige staat te houden
dat deze de in de notariële akte aangegeven bestemming en het daarin vermelde gebruik
van de zaak op behoorlijke wijze kunnen dienen. Daartoe dient de erfpachter het perceel
en de opstal(len) in alle opzichten goed te onderhouden en, waar nodig, tijdig te
vernieuwen, voor zover in verband met het onderhoud noodzakelijk. Tevens dient de
erfpachter zich te onthouden van bodemverontreiniging en alle vereiste maatregelen
te nemen ter voorkoming van het ontstaan van bodemverontreiniging. Het is de erfpachter
zonder voorafgaande schriftelijke toestemming van de gemeente niet toegestaan om handelingen
te verrichten die kunnen leiden tot waardevermindering van de zaak. Het is de erfpachter
ook niet toegestaan om het perceel en de opstallen geheel of gedeeltelijk langer dan
een jaar niet of nagenoeg niet te gebruiken. ins b. De erfpachter is verplicht tot gehele of gedeeltelijke nieuwbouw van de opstal(len)
over te gaan indien deze, door welke oorzaak dan ook, zijn teniet gegaan. ins c. Burgemeester en wethouders kunnen op een daartoe strekkend schriftelijk verzoek van
de erfpachter vrijstelling verlenen van de in de leden a en b vermelde onderhouds-
en nieuwbouwverplichtingen. Burgemeester en wethouders kunnen, indien zij die vrijstelling
verlenen, hieraan voorwaarden en/of een tijdsbepaling verbinden. ins d. Met het oog op de handhaving van de aan de erfpachter opgelegde verplichtingen is
de gemeente te allen tijde gerechtigd, voor zoveel mogelijk in overleg met de erfpachter,
de zaak met de zich daarop bevindende opstallen en werken met apparatuur te betreden
en zowel in- als uitwendig te inspecteren. Hiertoe behoort ook het nemen van monsters
van de grond en het grondwater alsmede het daarvoor slaan van peilputten, voor zover
dit ter bepaling van de aanwezigheid van eventuele bodem- of grondwaterverontreiniging
noodzakelijk of gewenst is. ins e. De erfpachter mag de erfpacht niet zonder voorafgaande schriftelijke toestemming van
burgemeester en wethouders geheel of gedeeltelijk verhuren, verpachten of in ondererfpacht
overdragen noch dit recht bezwaren, vervreemden of op enige andere wijze overdragen
of toedelen, noch dit recht splitsen door overdracht of toedeling van het recht op
een gedeelte van de zaak, zonder dat daarvoor voorafgaand schriftelijke toestemming
is verleend door de gemeente. Het voorgaande geldt ook ten aanzien van de appartementsrechten
waarin een gebouw na vooraf verkregen toestemming van de gemeente door de erfpachter
is gesplitst. Voor vestiging van een recht van hypotheek is geen toestemming van de
gemeente vereist. In alle gevallen kunnen aan de vereiste toestemming voorwaarden
worden verbonden. ins f.