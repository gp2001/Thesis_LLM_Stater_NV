Algemene erfpachtvoorwaarden De algemene erfpachtvoorwaarden van de gemeente Venlo. (Gemeentelijk) Besluit tot uitgifte Het besluit van het college van burgemeester en wethouders of de gemeenteraad waarin
rechtsgeldig wordt besloten tot uitgifte in erfpacht. Canon De jaarlijks door de erfpachter te betalen geldsom als tegenprestatie voor de uitoefening
van zijn rechten, welke geldsom wordt berekend met de vermenigvuldiging: oppervlakte
x grondprijs x rente. Oppervlakte Het aantal vierkante meters bedrijfsterrein dat in erfpacht wordt uitgegeven. Grondprijs De door de gemeenteraad vastgestelde uitgifteprijs (per vierkante meter) die geldt
voor het in erfpacht uit te geven bedrijfsterrein. Rente Het vigerende rentepercentage op basis van de door het college van burgemeester en
wethouders - gehoord de functionele raadscommissie(s) - vast te stellen rentevorm. De erfpachter De natuurlijke- of rechtsperso(o)n(en) die als gerechtigde(n) tot het beperkt recht
van erfpacht in de openbare registers zal/zullen worden ingeschreven/staa(t)(n) ingeschreven. De erfpachtovereenkomst De overeenkomst tot uitgifte in erfpacht waarop deze algemene voorwaarden van toepassing
zijn en waarbij de gemeente zich verbindt een onroerende zaak in erfpacht uit te geven
en de erfpachter om daarvoor jaarlijks een canon te betalen. De gemeente De gemeente Venlo in haar hoedanigheid van erfverpachter en eigenaresse van de zaak. Grond De in erfpacht uit te geven of uitgegeven onroerende zaak die het object vormt van
de erfpacht. Ingebruikneming Het moment waarop de erfpachter voor het eerst feitelijk over de onroerende zaak beschikt
door deze te betrekken, er feitelijke werkzaamheden in of op uit te voeren of er een
afrastering omheen te zetten. Het uitvoeren van een sonderingsonderzoek of milieukundig
onderzoek valt hier echter niet onder en kan in overleg met de gemeente gebeuren zonder
dat er sprake is van ingebruikneming. De notariële akte De voor vestiging van de erfpacht vereiste notariële akte. Partijen De gemeente Venlo die de industriegrond in erfpacht uitgeeft en de erfpachter. De zaak De in erfpacht uit te geven/uitgegeven onroerende zaak. Hoofdstuk 2 Algemene bepalingen Artikel 1 Geldigheid ins a. Deze algemene erfpachtvoorwaarden behoren bij iedere erfpachtovereenkomst met betrekking
tot industrieterrein tussen de gemeente en de erfpachter, waarin ze uitdrukkelijk
van toepassing zijn verklaard en vormen daarmee één onverbrekelijk geheel. ins b. Alleen die artikelen die in de erfpachtovereenkomst van toepassing zijn verklaard
gelden tussen partijen. Artikel 2 Situatietekening, betaling waarborgsom ins a. Van elke overeenkomst tot uitgifte in erfpacht van een zaak maakt een situatietekening
deel uit, waarop die zaak staat aangegeven. ins b. Gelijktijdig met het ondertekenen van de erfpachtovereenkomst door de erfpachter dient
hij een waarborgsom ter grootte van de voor het eerste jaar verschuldigde canon aan
de gemeente te betalen. ins c. De in lid b bedoelde waarborgsom, waarover aan de erfpachter geen rente wordt vergoed,
zal bij de vestiging van de erfpacht worden verrekend met al hetgeen de erfpachter
op dat moment uit hoofde van deze transactie aan de gemeente verschuldigd is. ins d. Indien de gemeente niet tot uitgifte in erfpacht besluit, zal de in lid b bedoelde
waarborgsom vermeerderd met een vergoeding voor gederfde rente, berekend naar het
percentage van de wettelijke rente, worden terugbetaald. Artikel 3 Duur van het recht, opzegging en waardevergoeding ins a. De erfpacht wordt gevestigd voor de duur van 75 jaar en gaat in op de dag dat de notariële
akte wordt ondertekend. De erfpacht kan door de erfpachter tussentijds worden opgezegd
met inachtneming van een opzegtermijn van één jaar. De gemeente kan in de in lid d
genoemde gevallen opzeggen. Een opzegging dient bij exploit te geschieden. ins b. Gelijktijdig met de vestiging van de erfpacht wordt ten behoeve van de te realiseren
opstallen (de in de erfpachtovereenkomst nader te omschrijven bedrijfsgebouwen) een
accessoir recht van opstal gevestigd. Dit recht van opstal wordt gevestigd voor de
duur van de erfpacht en gaat gelijktijdig met de erfpacht teniet. ins c. Bij beëindiging van de erfpacht door opzegging door de erfpachter heeft deze geen
recht op vergoeding van de waarde van nog aanwezige gebouwen, werken of beplantingen. De gemeente zal de hypotheekhouder(s) zo spoedig mogelijk in kennis stellen van een
ontvangen opzegging. ins d. De erfpacht kan door de gemeente worden opgezegd in geval de erfpachter in ernstige
mate tekortschiet in de nakoming van zijn verplichtingen als bedoeld in , zulks met inachtneming van een opzegtermijn van één maand. Voorts kan de erfpacht
door de gemeente worden opgezegd indien de erfpachter surséance van betaling aanvraagt,
in staat van faillissement wordt verklaard of - indien de erfpachter een rechtspersoon,
maatschap of eenmanszaak is - wordt ontbonden, opgeheven of in staat van liquidatie
komt te verkeren. In deze gevallen geldt een opzegtermijn van één jaar. De gemeente
zal de beperkt gerechtigde(n) (o.a. de hypotheekhouder(s)) of beslaglegger(s) op de
erfpacht die in de openbare registers staan ingeschreven tijdig in kennis stellen
van haar voornemen tot beëindiging van de erfpacht. ins e. De erfpachter mag bij het eindigen van de erfpacht de nog aanwezige gebouwen, werken
en beplantingen noch geheel, noch gedeeltelijk wegnemen.