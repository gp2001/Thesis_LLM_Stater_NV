Lieverse & Rongen 2020, par. 3.4. 425       M v V  2 0 2 0 ,  n u m m e r  1 2       d o i :  1 0 . 5 5 5 3 / M v V / 1 5 7 4 5 7 6 7 2 0 2 0 0 3 0 0 1 2 0 0 2
Dit artikel uit Maandblad voor Vermogensrecht is gepubliceerd door Boom juridisch en is bestemd voor anonieme bezoeker
partij, ongeacht of sprake is van stille of openbare cessie. Zie
voor een andere opvatting Lieverse en Rongen, die menen dat
alleen bij stille cessie het rentebeleid van de verkrijgende partij
afgestemd moet zijn op dat van de overdragende partij.19
Hoe het ook zij, als de regel van het eensporig rentebeleid nog
van toepassing is op de overdragende partij (lender of record)
en het renteherzieningsrecht is overgegaan op de verkrijgende
partij, dan is de oorspronkelijke kredietverstrekker mogelijk
aansprakelijk voor het renteverschil richting de kredietnemer
dat is ontstaan als gevolg van een renteverhoging door de
verkrijgende partij die niet met dit eensporig rentebeleid in
lijn is. Wil de oorspronkelijke kredietverstrekker controle behouden
over het rentebeleid – hetgeen in ieder geval ook de AFM
wenselijk vindt –, dan is het raadzaam bij de overdracht van de
vordering vast te leggen dat het renteherzieningsrecht bij de
overdragende partij blijft. De overdragende partij kan immers
uitsluiting van overgang van bepaalde nevenrechten bedin-
gen.20 Wij menen dat dit ook geldt voor het renteherzienings-
recht. We kunnen ons ook voorstellen dat partijen zekerheids-
halve (voor als de overgang van het renteherzieningsrecht niet
is uit te sluiten) afspreken, zowel in geval van stille cessie als in
geval van openbare cessie, dat de verkrijgende partij het rente-
beleid afstemt op dat van de overdragende partij. 5.2 Praktijkvoorbeeld: negatieve Euribor
Een andere interessante vraag in dit verband is wie (de over-
dragende partij of de verkrijgende partij) de verplichting
heeft om negatieve rente te betalen aan de debiteur/krediet-
nemer bij (hypothecaire) leningsovereenkomsten waarin een
variabel rentepercentage gelijk aan Euribor (of andere rente-
benchmark) is overeengekomen zonder ondergrens (tegen-
woordig wordt voor dergelijke variabele rentes een onder-
grens opgenomen, bijvoorbeeld nul) en zonder dat vooraf een
voorziening is getroffen voor een scenario waarin die variabe-
le rente negatief wordt. Uit een uitspraak van de Geschillencommissie van het Klach-
teninstituut Financiële Dienstverlening (Kifid) volgt dat in de
verhouding tussen de kredietnemer en de kredietverstrekker
laatstgenoemde toch gehouden is om de negatieve rente te ver-
goeden, ook al kent de kredietovereenkomst geen (expliciete)
bepaling dat de kredietverstrekker  negatieve rente moet
vergoeden.21 Het variabele karakter van de koppeling van het
verschuldigde rentepercentage aan Euribor is speculatief voor
zowel de bank als de consument. Door consumenten geen
19. Lieverse & Rongen 2020, par. 3.4. Nu investeerders in de praktijk graag
zien dat het renteherzieningsrecht zonder enige beperking door de
verkrijgende partij kan worden uitgeoefend, en a fortiori indien mede-
deling is gedaan van de cessie, zal uiteindelijk de wetgever of rechter hier-
over uitsluitsel moeten geven. 20. Rongen 2011, nr.