• Water. Het maakt daarbij niet uit of u op de hoogte was van de illegale
activiteiten.Met illegale activiteiten bedoelen wij in ieder geval:
• Onwettige teelt, fabricage van of handel in hennep, XTC,
cocaïne en soortgelijke onder de Opiumwet verboden
activiteiten. • Het opslaan, verhandelen of bewerken van gestolen zaken
zoals het omkatten van auto’s. 5 Wat gebeurt er als u geen belang
meer heeft bij de verzekering? De verzekering stopt als u geen belang meer heeft bij de
verzekering. Bijvoorbeeld:
• U heeft uw bezittingen verkocht. Uw verzekering stopt na dertig
dagen. Verzekert de nieuwe eigenaar de bezittingen bij een
andere verzekeraar? Dan stopt de verzekering direct. • De verzekeringnemer overlijdt. Zijn of haar bezittingen blijven
verzekerd. De erfgenamen kunnen de verzekering stoppen
binnen negen maanden na het overlijden. Ook wij kunnen dit
doen binnen negen maanden nadat het overlijden bij ons
bekend is geworden. Hiervoor geldt een opzegtermijn van één
maand. 6 Wat gebeurt er als u voor de schade ook
één of meerdere andere verzekeringen heeft? Kunt u voor uw schade een vergoeding krijgen via een andere
verzekering? Dan verzekeren wij aanvullend. Dat betekent dat wij
alleen betalen als het schadebedrag hoger is dan de vergoeding
die u via de andere verzekering krijgt. Wij betalen u dan het verschil. Dit doen wij ook als die andere verzekering uw schade zou betalen
als u onze verzekering niet had. Een eigen risico vergoeden wij niet. 7 Wanneer passen wij uw premie aan? Ieder jaar verhogen wij het verzekerde bedrag  van uw bezittingen
met 2,5%. Het verzekerde bedrag van uw bezittingen staat op uw
polis. Dit doen wij op de verlengingsdatum van het pakket. Daardoor stijgt ook uw premie. De nieuwe premie gaat in op de
verlengingsdatum van het pakket. De jaarlijkse verhoging van 2,5% geldt niet voor de verzekerde
bedragen van aanvullende verzekeringen die u eventueel heeft
afgesloten, zoals de Sieradenverzekering wereldwijd of kostbare
bezittingen waarvoor u de verzekerde bedragen heeft verhoogd.10
8 Schadebehandeling
8.1 Hoe stellen wij uw schade vast? Wij kunnen op verschillende manieren de schade vaststellen:
• Wij bepalen samen met u de schade. • Wij vragen aan een expert om de schade te bepalen. Bent u het niet eens met de schadevaststelling door de expert? Dan mag u ook een eigen expert inschakelen. Lukt het beide experts niet om samen de schade te bepalen? Dan
vragen zij een derde expert om een definitieve beslissing te
nemen. Wat bedoelen wij met...? Herstelkosten
Dat zijn de kosten van het herstel van uw beschadigde
bezittingen. Zijn uw bezittingen na het herstel toch minder
waard? Dan krijgt u hiervoor ook een vergoeding. Nieuwwaarde
Dat is het bedrag dat u betaalt als u uw bezittingen (van
hetzelfde soort, type en kwaliteit) direct vóór de schade
opnieuw zou kopen. Dagwaarde
Dit is de nieuwwaarde van uw bezittingen met aftrek van een
bedrag door waardevermindering. Waardevermindering
ontstaat door slijtage of ouderdom. Marktwaarde
Dit is de waarde van uw bezittingen als u deze op de dag
van de schade  zou verkopen.8.2 Hoe bepalen wij de hoogte van het schadebedrag? De grootte van de schade en de mogelijkheden om de schade te
herstellen, bepalen de hoogte van het schadebedrag. Daarbij
kennen we verschillende situaties. Is de beschadiging van uw bezittingen te herstellen? Dan gaan wij
uit van de herstelkosten. Maar wij vergoeden nooit meer dan het
verschil tussen de waarde van uw bezittingen vóór de schade en
de restantwaarde van uw bezittingen ná de schade. Is de beschadiging van uw bezittingen niet te herstellen en waren
uw bezittingen meer waard dan 40% van de nieuwwaarde? Dan
gaan wij uit van de nieuwwaarde. Het bedrag dat uw beschadigde
bezittingen nog waard zijn, trekken wij hiervan af. Zijn uw
bezittingen minder waard dan 40% van de nieuwwaarde? Dan
stellen we de schade vast op basis van de dagwaarde. Voor schade aan onderstaande bezittingen gaan wij altijd uit van
de dagwaarde:
• Voor bezittingen die u niet meer gebruikt. • Voor bezittingen die u anders gebruikt dan waarvoor zij zijn
bedoeld. • Bij schade aan antennes en zonwering. • Bij schade aan een snorfiets, bromfiets of zitgrasmaaier. • Bij schade aan gehuurde zaken die ook tot  uw particuliere
huishouding en uw bezittingen  zouden behoren als ze uw
eigendom waren. Bijvoorbeeld een schilderij van de kunst-
uitleen, boeken van de bibliotheek of een schuurmachine van
de bouwmarkt. • Voor schade aan vaartuigen, caravans, kampeerwagens,
aanhangwagens en accessoires daarvan. Voor schade aan onderstaande bezittingen geldt het volgende:
• Bij schade aan antieke of zeldzame bezittingen betalen wij u
maximaal de marktwaarde. • Heeft u een postzegelverzameling en raakt deze beschadigd? Wij betalen u maximaal 50% van de waarde zoals vermeld in de
catalogi van de Nederlandse Vereniging van postzegel-
handelaren en van Yvert en T ellier. Wij betalen nooit meer dan
de marktwaarde van de postzegels en nooit meer dan
€ 10.000 per gebeurtenis.11
8.3 Hoeveel moet u zelf betalen (eigen risico)? Heeft u een eigen risico? Dan blijft een gedeelte van het schade-
bedrag  altijd voor uw rekening.