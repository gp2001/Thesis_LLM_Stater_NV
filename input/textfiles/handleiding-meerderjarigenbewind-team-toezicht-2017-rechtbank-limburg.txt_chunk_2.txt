24
17. Klachten over de bewindvoerder en de gevolgen van slecht bewindvoerderschap 24
17.1 klachten over de bewindvoerder .............................................................. 24
17.2 de gevolgen van slecht bewindvoerderschap .............................................. 25
4. Voorwoord1
Bewind is zorg. Zorg voor hen die niet al dan niet tijdelijk in staat zijn zich op financieel
gebied volwaardig in de maatschappij te handhaven. Mensen met beperkingen of mensen
wiens lot hen niet gunstig gezind was. De bewindvoerder hoort hun financiële belangen
te behartigen alsof het zijn eigen zijn. Door maatschappelijke ontwikkelingen en veranderingen in het zorgstelsel is het belang
van bewind sterk toegenomen. Was het oorspronkelijk een familieaangelegenheid, nu is
bewindvoering voor een deel geprofessionaliseerd. Die ontwikkeling zal alleen maar
doorzetten. Bewindvoering is ook ingewikkelder geworden. Zorginstellingen willen de relatie met hun
cliënten formaliseren. Het persoonsgebonden budget (PGB) vereist controleerbaar
beheer. Daarnaast maakt het schuldenbewind een onstuitbare opmars. Om met name de niet-professionele bewindvoerder een handvat te bieden bij de
uitvoering van zijn taak, heeft het Bewindsbureau, de voorloper van het huidige team
Toezicht, vanaf 2003 een handleiding ontwikkeld, aanvankelijk nog “richtlijnen” geheten. Deze handleiding is geen leerboek. Evenmin komen alle denkbare vragen of situaties aan
de orde. Het is het resultaat van jarenlange praktische ervaring van het team Toezicht,
waardoor de meest voorkomende problemen en knelpunten beschreven zijn. Voor de kantonrechters gelden de landelijke, door het Landelijk Overleg Vakinhoud Civiel
en Kanton & Toezicht vastgestelde Aanbevelingen tot uitgangspunt. In bijzondere
gevallen kunnen de kantonrechters van dat uitgangspunt afwijken. Landelijk zijn er de
Aanbevelingen Meerderjarigenbewind, de Aanbevelingen Curatele en de Aanbevelingen
mentorschap. Omdat de verantwoording over het beheer van de gelden van
rechthebbenden hetzelfde zijn, wordt in de Aanbevelingen Curatele verwezen naar de
Aanbevelingen Meerderjarigenbewind. Dit heeft tot gevolg dat deze handleiding bewind
ook van toepassing is in zaken van curatele voor zover het de verantwoording over het
beheer van de gelden betreft. Deze handleiding treedt in werking per 1 januari 2017 en vervangt de oudere versies. De meest actuele versie van de handleiding vindt u op www.rechtbanklimburg.nl . Verder kunt u op www.rechtspraak.nl  met de zoekterm “bewind”, vrijwel alle
noodzakelijke informatie vinden. 1 Voor de eenvoud wordt in deze handleiding altijd over “hij” gesproken, waar dit evengoed “zij” kan zijn. 5. 1.