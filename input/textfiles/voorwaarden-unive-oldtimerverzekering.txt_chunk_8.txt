Dat is voor u niet altijd
makkelijk. Wij willen u daarbij helpen. Wij vragen u dan of u het goed vindt dat wij
namens u deze informatie opvragen. Wij betalen dan ook die kosten. Vraag 3: Is er een redelijke kans dat we bereiken wat u wilt? Samen bekijken we of wij het eens kunnen worden over wat u met onze
rechtsbijstandverlening wilt bereiken. Er moet een redelijke kans zijn op het behalen
van het resultaat. Dat is zo als die kans meer dan 50% is. Is dat het geval? Dan
verlenen we rechtsbijstand om dat te bereiken. Tijdens onze rechtsbijstand toetsen
we de redelijke kans steeds opnieuw. Is er geen redelijke kans meer? Dan stoppen wij
de rechtsbijstand. 10.4 Behandeling van uw conflict
Basis van de verzekering is rechtsbijstand in natura. Dat betekent dat rechtsbijstand
door onze eigen deskundigen wordt verleend. Zijn de kosten van de behandeling hoger dan het betalen van uw schade? Dan kunnen
wij ervoor kiezen uw schade te betalen. Wij behandelen uw conflict  dan niet verder. Per gebeurtenis  betalen wij tot maximaal eenmaal de verzekerde kosten. Voorwaarden
Oldtimerverzekering
Pagina 25/34
10.4.1 Juridisch advies
Geldt het Nederlands recht? Dan bieden wij u advies. Ook als het conflict  niet
verzekerd is. Kijk op onze website of bel of mail ons dan. We proberen u op basis van
de beschikbare informatie op weg te helpen. Bijvoorbeeld: door uitleg te geven, door
u te helpen met een voorbeeldbrief of door informatie te geven. 10.4.2 Bemiddelen en onderhandelen
Wie behandelt uw conflict? Bij een conflict  verlenen onze deskundigen rechtsbijstand. Onze deskundigen zijn
specialist op een bepaald juridisch gebied. Wij kunnen externe deskundigen  inschakelen
om namens ons de rechtsbijstand te verlenen. Welke kosten betalen wij? De verzekerde kosten van rechtsbijstand betalen wij volledig. Ook als wij een externe
deskundige  inschakelen om namens ons rechtsbijstand te verlenen. De verzekerde kosten zijn:
• Onze kosten. • De kosten van experts . • De kosten voor borg. Vraagt een buitenlandse overheid in een verzekerd conflict
om borg? Dan betalen wij die tot maximaal € 25.000. Dit doen wij als u daardoor:
• uit de gevangenis mag;
• uw spullen terugkrijgt. Geeft de buitenlandse overheid het geld aan u terug? Dan moet u de borgsom
onmiddellijk aan ons terugbetalen. Krijgt u het geld niet terug van de buitenlandse
overheid? Ook dan moet u de borgsom aan ons terugbetalen, maar dan binnen
een jaar. • De schade als de andere partij niet kan betalen. Wij betalen dan uw schade. Dit
doen wij tot € 1.250 per gebeurtenis . Er gelden vier voorwaarden:
• De andere partij is particulier en woont in Nederland. • U heeft schade door een onrechtmatige daad van de andere partij. • De schade is verhaalbaar, maar de andere partij heeft nu en de komende drie
jaar waarschijnlijk geen geld. • U kunt de schade anders niet betaald krijgen. Wij behandelen uw zaak dan niet verder.