• Het aanbrengen van wijzigingen in programmatuur en
bestanden. • Beschadiging, vernietiging of verdwijning van informatiedragers
en/of de programmatuur en informatie die daarop aanwezig is.2.3.11  Motorrijtuigen
Niet verzekerd is aansprakelijkheid  voor schade  die is veroorzaakt
met of door een motorrijtuig  en alles wat daaraan vastzit, als:
• Dat motorrijtuig eigendom van verzekeringnemer is
• Verzekeringnemer dat motorrijtuig bezit, houdt, bestuurt,
gebruikt of laat gebruiken. Let op
Wel verzekerd is aansprakelijkheid  voor schade met of door een
motorrijtuig in de situaties hieronder. Maar alleen als deze schade
niet via een WAM-verzekering  is verzekerd. • Aanhangwagen. Wel verzekerd is aansprakelijkheid  voor schade veroorzaakt
met of door een aanhangwagen. De aanhangwagen moet dan
wel veilig buiten het verkeer tot stilstand zijn gekomen. • Laden en lossen. Wel verzekerd is aansprakelijkheid  voor schade veroorzaakt
met of door een lading die wordt geladen in of gelost uit een
motorrijtuig. Dit geldt ook voor schade veroorzaakt door
laad- en losinstallaties die op het motorrijtuig, de aanhang-
wagen of de oplegger zijn gemonteerd. Niet verzekerd is
aansprakelijkheid  voor schade in verband met het laden en
lossen van gevaarlijke stoffen (volgens afdeling 1 van titel 14 van
Boek 8 BW ). • Lading. Wel verzekerd is aansprakelijkheid  voor schade veroorzaakt
met of door de lading die wordt vervoerd met een motorrijtuig. De lading moet zich wel aan, in of op het motorrijtuig bevinden
en daar vanaf of daaruit zijn gevallen. Niet verzekerd is
aansprakelijkheid  voor schade in verband met lading die
bestaat uit gevaarlijke stoffen (volgens afdeling 1 van titel 14 van
Boek 8 van het BW). • Motorrijtuigen stagiair en uitzendkracht . Wel verzekerd is aansprakelijkheid  voor schade veroorzaakt
met of door een motorrijtuig dat door een  stagiair  of uitzend-
kracht  wordt gebruikt, als de verzekeringnemer  als werkgever
hiervoor aansprakelijk is.Dit geldt alleen als de verzekering-
nemer geen eigenaar of houder van dit motorrijtuig is. Schade aan het motorrijtuig en/of de bestuurder is ook niet
verzekerd. • Motorrijtuigen niet-ondergeschikten. Wel verzekerd is aansprakelijkheid  van verzekeringnemer voor
schade veroorzaakt met of door een motorrijtuig dat door een
niet-ondergeschikte  wordt gebruikt. Hij moet dit motorrijtuig
gebruiken om werkzaamheden uit te voeren voor de
verzekering  nemer. De verzekeringnemer moet dan wel als
opdrachtgever aansprakelijk zijn voor deze schade.6
Dit geldt alleen als de verzekeringnemer geen eigenaar of
houder van dit motorrijtuig is. Schade aan het motorrijtuig en/of de bestuurder is ook niet
verzekerd. • Passagiers. Wel verzekerd is aansprakelijkheid voor schade die u als
passagier van een motorrijtuig veroorzaakt. Niet verzekerd is aansprakelijkheid voor schade aan zaken  die u
onder u heeft (Opzichtrisico)
2.3.12  Niet nakomen bereddingsplicht
Niet verzekerd is schade  die u bewust niet heeft voorkomen of
verminderd, terwijl u dat wel had kunnen doen. U heeft dan geen
redelijke maatregelen genomen om de schade te verminderen of
te voorkomen. Als wij hierdoor zijn benadeeld, is schade niet
verzekerd. 2.3.13  Niet op derden te verhalen
Niet verzekerd is aansprakelijkheid  voor schade  die door een
overeenkomst met of namens de verzekeringnemer  niet op een
(mede)aansprakelijke derde  kan worden verhaald. 2.3.14  Opzet
Niet verzekerd is aansprakelijkheid  voor schade  die veroorzaakt is
door uw opzettelijk en tegen een persoon of zaak gericht handelen
of nalaten . En dit opzettelijk handelen of nalaten is in strijd met het
recht. Het maakt niet uit dat de schade anders of groter is
uitgevallen dan u zich had voorgesteld. Uw aansprakelijkheid  voor
deze schade en de schade die daarvan het gevolg is, is dan niet
verzekerd. Dit geldt ook als de schade is toegebracht door één of
meer personen uit een groep, waar u deel van uitmaakte. Ook al
deed u zelf niets. Het maakt ook niet uit dat u of de anderen uit de
groep onder invloed was of waren van alcohol, drugs en/of
medicijnen. Let op
Wel verzekerd is de aansprakelijkheid  van de verzekeringnemer ,
voor schade die zijn stagiair en uitzendkracht met opzet hebben
veroorzaakt, bij werkzaamheden in de uitoefening van het bedrijf  in
opdracht van verzekeringnemer. De verzekeringnemer moet dan
wel kunnen aantonen dat hij hier zelf helemaal niets aan kon doen. 2.3.15  Schade die u als particulier veroorzaakt. Niet verzekerd is aansprakelijkheid  voor schade  die u als particulier
veroorzaakt.2.3.16  Productaansprakelijkheid
Niet verzekerd is aansprakelijkheid  voor schade  door een product
dat u in het verkeer heeft gebracht. Of door een product dat u
heeft opgeleverd nadat u het heeft gemaakt, gelabeld, bewerkt of
behandeld. 2.3.17  Seksuele gedragingen
Niet verzekerd is aansprakelijkheid  voor schade  in verband met
seksueel of seksueel getint gedrag. Dit geldt als u die schade zelf
veroorzaakt. En dit geldt ook als u in groepsverband betrokken was
bij seksueel of seksueel getint gedrag van anderen. Ook al deed u
niets. Het maakt niet uit of u of anderen uit de groep onder invloed
was of waren van alcohol, drugs en/of medicijnen. Let op
Wel verzekerd is de aansprakelijkheid  van verzekeringnemer , voor
schade in verband met seksueel of seksueel getint gedrag van zijn
stagiair en uitzendkracht  bij werkzaamheden in de uitoefening van
het bedrijf in opdracht van verzekeringnemer. De verzekering-
nemer moet dan wel kunnen aantonen dat hij hier zelf helemaal
niets aan kon doen. 2.3.18  Schade aan eigen zaken
Niet verzekerd is aansprakelijkheid  voor s chade aan zaken  van de
verzekeringnemer  of van het bedrijf . 2.3.19  Vaartuigen en luchtvaartuigen
Niet verzekerd is aansprakelijkheid  voor schade  die is veroorzaakt
met of door een vaartuig of luchtvaartuig als:
• Dat vaartuig of luchtvaartuig uw eigendom is. verzekeringnemer
• U datvaartuig of luchtvaartuig bezit, houdt, bestuurt, gebruikt
of laat gebruiken. Let op
Wel verzekerd is aansprakelijkheid  voor schade aan personen  die
door of met een vaartuig is veroorzaakt. Ook is verzekerd,
aansprakelijkheid voor schade die u als passagier van een vaartuig
of luchtvaartuig veroorzaakt. Niet verzekerd is aansprakelijkheid
voor schade aan zaken  die u onder u heeft (Opzichtrisico)7
2.3.20  Zuivere vermogensschade
Niet verzekerd is zuivere vermogensschade. Voorbeeld
Wat is het verschil tussen zuivere vermogensschade en
vermogensschade? Zuivere vermogensschade
U heeft een machine ontwikkeld die 1000 dozen per uur
moet produceren. In de praktijk blijkt dat er maar 500
dozen per uur worden geproduceerd. Hierdoor verkoopt
uw klant minder en mist inkomsten. Uw klant stelt u
hiervoor aansprakelijk. De schade is in dit geval alleen een
zuivere vermogensschade. Want er is geen schade aan
zaken of personen. Aansprakelijkheid  voor zuivere
vermogensschade is niet verzekerd. Vermogensschade
U installeert een machine die u niet zelf heeft geleverd. U
vergeet een schroefje te plaatsen. Hierdoor gaat de
machine stuk. Het gevolg is dat het productieproces stil
komt te liggen. Daardoor worden minder dozen verkocht. De oorzaak is een schade aan een zaak (de machine), met
een vermogensschade als gevolg. Deze vermogensschade
is wel verzekerd. 2.3.21 Sanctiewet
Wij moeten voldoen aan de wet- en regelgeving vanuit de
Sanctiewet. Is het ons op basis van deze Sanctiewet- en regel-
geving verboden om dekking te geven of een schade  te betalen? Dan hebben wij geen verplichting tot het verlenen van dekking of
het betalen van  schade . 2.4  Waar bent u verzekerd? U bent over de hele wereld verzekerd voor de aansprakelijkheid
voor schade . U bent alleen beperkt verzekerd in de Verenigde Staten van
Amerika en Canada. 2.4.1  In de Verenigde Staten van Amerika en Canada
Niet verzekerd is de aansprakelijkheid  in verband met diensten aan
derden  en/of werkzaamheden in de Verenigde Staten van Amerika
en Canada. Dit geldt ook voor de aansprakelijkheid  voor schade
door of met zaken die u, of een ander namens u, naar deze landen
exporteert. Wel verzekerd is aansprakelijkheid  voor schade  tijdens een
zakenreis in de Verenigde Staten van Amerika en Canada als de
aansprakelijkheid  geen verband houdt met uw diensten of
werkzaamheden. U moet de zakenreis wel maken voor het bedrijf
waarvoor deze verzekering geldt. Voorbeeld
U bent timmerman en moet voor een grote opdracht naar
New York in de Verenigde Staten. Tijdens het werk
veroorzaakt u schade aan de kozijnen van het gebouw waar
u aan het werk bent. Dit is niet verzekerd. Maakt u na werktijd een wandeling door Central Park in New
York? En botst u tegen iemand op waardoor die persoon
valt en een been breekt? Dan zien wij dit als schade die geen verband houdt met uw
werk in New York. Deze schade is wel verzekerd. 2.5  Welke bedragen zijn verzekerd?