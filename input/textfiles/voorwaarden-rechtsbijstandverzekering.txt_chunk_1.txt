Als u uw zaak via de website of per e-mail
aanmeldt, dan kunt u de documenten scannen en als
bijlage meesturen. En vermeld in alle gevallen dat u bij
Reaal verzekerd bent en wat uw polisnummer is. Is er sprake van spoed? Neemt u dan altijd eerst telefonisch contact op met de
Juridische Adviesdesk van DAS. Dat kan op werkdagen
tussen 08.30 en 17.30 uur via telefoonnummer
020 - 651 88 15. Wilt u een wijziging doorgeven of heeft u een vraag? Voor vragen over uw verzekering of om een wijziging door
te geven belt u tijdens kantooruren met:
• Uw financieel adviseur. • Reaal Klantenservice via telefoonnummer
072 - 519 40 00. Of kijk op reaal.nlVerandert er iets in uw gezins- of werksituatie? Dan verwachten wij
dat u nakijkt of uw rechtsbijstandverzekering nog wel aansluit bij
uw nieuwe situatie. Twijfelt u? Dan kunt u contact opnemen met uw
financieel adviseur of de Reaal Klantenservice, telefoonnummer
072 - 519 40 00.3
1.3. Wat verwachten wij en DAS van u? Wij verwachten van u dat u zo snel mogelijk contact opneemt met
DAS als u juridische hulp nodig heeft en gebruik wilt maken van uw
verzekering. Daardoor kan DAS u zo goed mogelijk helpen. Zo kan
DAS voorkomen dat het conflict groter of ingewikkelder wordt. Ook moet u DAS de gelegenheid geven om het conflict met uw
tegenpartij zonder procedure op te lossen en tot een regeling in
overleg met uw tegenpartij te komen. U moet daaraan in
redelijkheid uw medewerking verlenen. Verder verwachten wij ook van u dat u goed meewerkt met DAS
en/of de door DAS ingeschakelde externe deskundige die voor u
aan het werk gaat. Dit houdt in dat u:
• Alle informatie en documenten geeft die van belang zijn. • Als dat wordt gevraagd, aantoont hoe groot het conflict is en
wat uw belang (in geld) hierbij is. • Als DAS een externe deskundige heeft ingeschakeld die niet bij
DAS in loondienst is, toestemming geeft dat DAS informatie
over uw zaak krijgt of kan inzien. • Meewerkt aan een verzoek om in een strafzaak als civiele partij
op te treden. • Meewerkt bij het verhalen van de kosten van rechtsbijstand op
een ander. • Zich correct opstelt tegenover de tegenpartij, de medewerkers
van DAS en anderen die DAS heeft ingeschakeld. • Niets doet wat nadelig is voor de rechtshulpverlening of de
belangen van DAS. 1.4 Wie zijn verzekerd? Op uw polis staat voor welke gezinssamenstelling deze verzekering
geldt. Hieronder leest u per gezinssamenstelling welke personen
zijn verzekerd. Alleenstaande
• De verzekeringnemer. Alleenstaande met kinderen
• De verzekeringnemer. • Zijn/haar kinderen, zolang deze bij hem/haar inwonen en niet
getrouwd zijn. Of als deze vanwege een voltijd dagstudie
ergens anders in Nederland wonen of in een verpleeginrichting
in Nederland verblijven. Onder kinderen vallen ook pleeg-,
stief- en adoptiekinderen. Gezin zonder kinderen
• De verzekeringnemer en zijn/haar partner met wie in
gezinsverband wordt samengewoond. • Alle personen die bij hen inwonen (maar geen kinderen). Zoals
(schoon)ouders of grootouders. Maar alleen als deze
personen met hen in gezinsverband samenwonen en dus tot
hun huishouden kunnen worden gerekend. Gezin met kinderen
• De verzekeringnemer en zijn/haar partner met wie in
gezinsverband wordt samengewoond. • Hun kinderen, zolang deze bij hen inwonen en niet getrouwd
zijn. Of als deze vanwege een voltijd dagstudie ergens anders in
Nederland wonen of in een verpleeginrichting in Nederland
verblijven. Onder kinderen vallen ook pleeg-, stief- en
adoptiekinderen. • Alle andere personen die bij hen inwonen. Zoals (schoon)
ouders, grootouders of een au-pair. Maar alleen als deze
personen met hen in gezinsverband samenwonen en dus tot
hun huishouden kunnen worden gerekend. De volgende personen zijn ook verzekerd maar alleen voor het
verhalen van (letsel)schade die aan hen is toegebracht. Of als zij
strafrechtelijk vervolgd worden:
1. De bestuurder of passagier van een voer- of vaartuig van één
van de verzekerde personen. Maar alleen als deze persoon
hiervoor toestemming heeft gegeven. 2. Een reisgenoot van de verzekeringnemer tijdens een (vakantie)
reis vanuit Nederland. 3. Huispersoneel dat bij de verzekeringnemer in dienst is en in de
tijd dat zij voor hem/haar aan het werk zijn. En tot slot zijn ook de nabestaanden van de verzekerde personen
verzekerd. Maar alleen de nabestaanden voor wie de overleden
verzekerde persoon een erkende zorg- of onderhoudsplicht heeft. Zij krijgen dan juridische hulp als het overlijden van de verzekerde
persoon te maken heeft met een gebeurtenis die via deze
verzekering verzekerd is. De juridische hulp heeft betrekking op het
vorderen van een voorziening in de kosten van levensonderhoud. Onderling conflict
Het kan voorkomen dat er een conflict ontstaat tussen twee
personen die allebei via deze verzekering verzekerd zijn. Dan geldt het volgende:
• Bij een conflict tussen de verzekeringnemer en een andere
verzekerde krijgt alleen de verzekeringnemer juridische hulp. • Bij een conflict tussen twee andere verzekerden krijgt maar
één van hen juridische hulp. De verzekeringnemer bepaalt
dan wie dit is. 4
2 Uw verzekering
2.1 Voor welke juridische hulp bent u verzekerd? U bent verzekerd voor juridische hulp als u een conflict heeft. Voor welke conflicten u precies verzekerd bent, hangt ervan af of
u deze verzekering heeft uitgebreid met de onderdelen ‘Werk en
Inkomen’ en/of ‘Fiscaal en Vermogen’. Op basis van de verzekerde
onderdelen verleent DAS dan juridische hulp aan u en betaalt ook
de kosten hiervan. DAS:
• Adviseert u over uw rechtspositie en uw juridische
mogelijkheden. • Treedt voor en namens u op en staat u bij als u met iemand
een conflict heeft en verdedigt u tegen de eisen van deze partij. • Maakt voor u een verzoekschrift of bezwaarschrift als de zaak
aan een rechter moet worden voorgelegd. En DAS verdedigt
die dan. • Schakelt namens u een advocaat in als u die nodig heeft om
u bij de rechter bij te staan. • Betaalt de kosten van de rechtshulpverlening of schiet ze voor. Van dit laatste is sprake als u die kosten terugkrijgt of kunt
krijgen van degene met wie u een conflict heeft. U moet deze
aan DAS terugbetalen. • Zorgt ervoor dat de partij met wie u een conflict heeft zich
houdt aan de uitspraken van een rechter. Juridisch advies
Denkt u dat u een conflict krijgt waarvoor u juridische hulp nodig
heeft? En gaat dit over iets dat binnen deze verzekering valt? Dan kunt u hierover één keer telefonisch advies aan DAS vragen. Dit advies wordt gebaseerd op de informatie die u telefonisch
doorgeeft. 2.2 Wanneer heeft u recht op juridische hulp? Deze verzekering geeft juridische hulp bij conflicten die te maken
hebben met uw activiteiten als privépersoon. Dus niet bij
conflicten die te maken hebben met uw activiteiten als ondernemer
of met uw eigen kantoor of praktijk. En ook niet bij conflicten die te
maken hebben met activiteiten waarmee u geld verdient zonder
dat u in loondienst bent. Deskundigenrapport
Is het niet duidelijk of u een conflict heeft waarvoor u juridische
hulp kunt krijgen? Dan moet u dat aantonen. Dat kan met een
rapport van een deskundige. In dit rapport moet staan wie het
conflict heeft veroorzaakt en waar het conflict door komt. En wat hiervan voor u de financiële gevolgen zijn. Blijkt uit het
rapport duidelijk dat u een conflict heeft? Dan vergoedt DAS de
redelijke kosten van het rapport. Gebeurtenis
Met ‘gebeurtenis’ bedoelen wij een voorval of reeks van voorvallen
die de oorzaak is van het conflict. De juridische hulp die u krijgt bestaat uit rechtsbijstand of een
juridisch advies. DAS geeft u juridische hulp als u verzekerd bent op
het moment dat:
• De gebeurtenis plaatsvond. En
• Het conflict ontstond. En
• U de hulp voor het eerst nodig heeft. En natuurlijk geldt dat, toen u de verzekering afsloot, u nog niet
begreep (of kon begrijpen) dat u juridische hulp nodig zou hebben. DAS geeft u ook juridisch advies als er nog geen conflict is, maar
wel dreigt. Samenhangende conflicten
Het kan zijn dat u meer conflicten heeft die met elkaar
samenhangen. Of die dezelfde gebeurtenis als oorzaak hebben. Dan ziet DAS al deze conflicten samen als één conflict. Uw belang bij het conflict
U krijgt alleen juridische hulp als u ook belang heeft bij het conflict. Dit belang moet in geld uit te drukken zijn en is minimaal € 175. Dit geldt niet voor strafzaken en voor schade die u in het verkeer
heeft opgelopen die verhaald moet worden. Wanneer stopt DAS met het verlenen van rechtsbijstand? In de volgende gevallen kan DAS stoppen met het verlenen van
rechtsbijstand:
• Worden de kosten van de behandeling van uw zaak hoger dan
uw schade? Dan kan DAS beslissen om u een bedrag ter
hoogte van uw schade te geven en daarmee de zaak te sluiten. • Als DAS vindt dat u geen redelijke kans meer heeft om gelijk te
krijgen, dan stopt DAS helemaal met de juridische hulp. Meerdere belanghebbenden
Voert u, na toestemming van DAS, samen met (een aantal) andere
belanghebbenden collectief actie via een externe rechtshulp-
verlener? Dan vergoedt DAS uw aandeel in de kosten van de
collectieve actie. Uw aandeel wordt berekend door de totale
kosten van de collectieve actie te delen door het totale aantal
belanghebbenden.5
2.3 Welke kosten zijn wel en niet verzekerd? Interne kosten
U krijgt juridische hulp van deskundige medewerkers  die in
loondienst zijn van DAS. De kosten voor juridische hulp van deze
medewerkers worden onbeperkt vergoed. Ook als de deskundige
medewerkers van DAS u bijstaan in een gerechtelijke of
administratieve procedure. Externe kosten
DAS betaalt ook andere kosten die volgens DAS nodig zijn voor de
juridische hulp in uw conflict. Deze kosten noemt DAS externe
kosten. DAS betaalt alleen de redelijke en noodzakelijke externe
kosten. En DAS betaalt nooit meer externe kosten dan het
verzekerde maximumbedrag. Welk bedrag aan externe kosten
maximaal wordt vergoed, staat vermeld bij de onderdelen
‘Consument, Wonen en Verkeer’, ‘Werk en Inkomen’ en ‘Fiscaal en
Vermogen’. Op uw polis vindt u welke onderdelen u verzekerd heeft. Voor externe kosten geldt verder het volgende:
• Kosten van deskundigen die niet bij DAS in loondienst zijn
(externe deskundigen of externe rechtshulpverleners), betaalt
DAS alleen als DAS de externe deskundige of externe
rechtshulpverlener een opdracht geeft. Als u zelf een externe
deskundige of externe rechtshulpverlener heeft ingeschakeld,
betaalt DAS de kosten daarvan dus niet. • Voor gerechtelijke of administratieve procedures waarvoor
geen verplichte procesvertegenwoordiging geldt en waarvoor
op uw verzoek door DAS een externe rechtshulpverlener is
ingeschakeld, gelden maximale vergoedingen per procedure. DAS betaalt voor de behandelkosten (honorarium inclusief
kantoor- en overige kosten) van deze externe rechtshulp-
verlener maximaal € 5.000. Voor bestuursrechtelijke en
sociaal-verzekeringsrechtelijke procedures geldt dit bedrag
voor twee instanties tezamen. Dit bedrag is exclusief btw. Kunt
u de btw niet verrekenen? Dan betaalt DAS daarnaast ook nog
de btw over dit bedrag. • DAS betaalt de kosten van een externe deskundige die DAS
namens u heeft ingeschakeld. Maar alleen als deze kosten echt
nodig waren om de opdracht uit te voeren. • DAS betaalt de kosten van een professionele en onafhankelijke
conflictbemiddelaar (mediator) die DAS voor u heeft
ingeschakeld. Maar alleen als deze kosten echt nodig waren. DAS betaalt alleen uw deel van de kosten en niet het deel van
de andere partij. • DAS betaalt de kosten van getuigen in een rechtszaak. Maar
alleen als de rechter deze kosten heeft toegewezen. • DAS betaalt de proceskosten, waarvan de rechter uiteindelijk
heeft bepaald dat u deze moet betalen. • DAS betaalt de reiskosten en verblijfkosten die u maakt omdat
u bij een rechter in het buitenland moet komen. Maar alleen als
de advocaat het zeer wenselijk vindt dat u daar verschijnt. En
ook alleen als u dit vooraf met DAS heeft overlegd. • DAS betaalt de kosten die moeten worden gemaakt om een
uitspraak van de rechter uit te voeren. Dit zijn bijvoorbeeld de
kosten van een deurwaarder of beslaglegging.