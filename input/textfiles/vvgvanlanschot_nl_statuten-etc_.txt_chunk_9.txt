3. De leden dienen te voldoen aan de normen van de Nederlandsche Bank ten aanzien van deskundigheid en integriteit. 4. Het lidmaatschap van het verantwoordingsorgaan is niet verenigbaar met een andere functie binnen het fonds. 5. De leden van het verantwoordingsorgaan worden benoemd voor een periode van drie jaar en komen voor herbenoeming in aanmerking. 6. Het lidmaatschap van het verantwoordingsorgaan eindigt door: a) het verstrijken van de zittingsduur; b) het bedanken door het betreffende lid; c) bij vertegenwoordigers van de deelnemers: bij beëindiging van het dienstverband met de vennootschap; d) een tegenstrijdig belang tussen het lid van het verantwoordingsorgaan en het fonds; e) onder curatele stelling, onder bewind plaatsing of faillissement; f) overlijden of blijkens verklaring van vermoedelijk overlijden; g) ontslag door het benoemend orgaan. 7. Indien volgens het rooster van aftreden een vacature ontstaat, stelt het verantwoordingsorgaan het bestuur van het fonds daarvan binnen veertien dagen schriftelijk in kennis. Het bestuur verzoekt, afhankelijk van de geleding waarin de vacature ontstaat, de desbetreffende geleding zo spoedig mogelijk te voorzien in de vacature. Vervolgens zal het bepaalde in lid 2 van toepassing zijn. 8. Ingeval tussentijds een vacature ontstaat, zal lid 6 van overeenkomstige toepassing zijn. Het nieuw te benoemen lid neemt de plaats in van het afgetreden lid (ook wat betreft de resterende zittingsduur). 9. Gedurende het bestaan van een vacature behoudt het verantwoordingsorgaan zijn volledige bevoegdheden. 1. Het verantwoordingsorgaan is bevoegd jaarlijks een oordeel te geven over: •    het handelen van het bestuur in algemene zin; •    het door het bestuur gevoerde beleid in het afgelopen kalenderjaar; •    de beleidskeuzes die op de toekomst betrekking hebben; •    de naleving van de “Principles Pension Fund Governance” door het bestuur. 2. Het verantwoordingsorgaan geeft het oordeel als bedoeld in lid 1 uiterlijk op 15 juni van ieder jaar aan de hand van het jaarverslag, de jaarrekening, alle andere door het bestuur verstrekte relevante informatie en – voor zover in het desbetreffende jaar plaatsgevonden – de bevindingen van de visitatiecommissie. 3. Het bestuur verschaft het verantwoordingsorgaan uiterlijk op 31 mei van ieder jaar alle stukken die het voor de uitoefening van zijn taak redelijkerwijs nodig heeft. 4. Het verantwoordingsorgaan heeft in het kader van de oordeelsvorming recht op overleg met het bestuur, alsmede op overleg met de visitatiecommissie over diens bevindingen, de externe accountant en de externe actuaris. 5. Het verantwoordingsorgaan verstrekt het oordeel als bedoeld in lid 1 schriftelijk en beargumenteerd aan het bestuur. Het oordeel wordt, samen met de reactie van het bestuur daarop als bedoeld in lid 7, bekend gemaakt en opgenomen in het jaarverslag. 6. Het verantwoordingsorgaan adviseert het bestuur desgevraagd of uit eigen beweging over: •    het vaststellen en wijzigen van de vergoedingsregeling voor bestuursleden; •    het wijzigen van het beleid ten aanzien van het verantwoordingsorgaan; •    de vorm, inrichting en samenstelling van de visitatiecommissie; •    het vaststellen en wijzigen van een interne klachten- en geschillenprocedure; •    het vaststellen en wijzigen van het communicatie- en voorlichtingsbeleid. Het bestuur zal het verantwoordingsorgaan tijdig informeren, zodat het advies van het verantwoordingsorgaan van wezenlijke invloed kan zijn. 7. Het bestuur informeert het verantwoordingsorgaan zo spoedig mogelijk schriftelijk en met redenen omkleed, indien het ontvangen advies niet of niet geheel wordt overgenomen. 8. Het verantwoordingsorgaan is, in overleg met het bestuur, bevoegd deskundigen te raadplegen. Het bestuur wordt hiervan vooraf op de hoogte gebracht, alsmede van de te verwachten kosten. 9. Indien het verantwoordingsorgaan van oordeel is dat het bestuur niet naar behoren functioneert, kan het zich – na raadpleging van de visitatiecommissie- wenden tot de Ondernemingskamer van het gerechtshof te Amsterdam met het verzoek: •    een onderzoek te bevelen naar het beleid van en de gang van zaken binnen het fonds; •    het functioneren van het bestuur als zodanig te toetsen. 10.Tot een verzoek als bedoeld in lid 9 kan slechts worden besloten indien alle leden tijdens een vergadering aanwezig zijn en ten minste tweederde van de leden daarmee instemt. 11.Alvorens een verzoek als bedoeld in lid 9 in te dienen, zal het verantwoordingsorgaan dit voornemen schriftelijk (en beargumenteerd) melden aan het bestuur en het bestuur de gelegenheid geven hierop te reageren. 1. Het verantwoordingsorgaan wijst uit zijn midden een voorzitter, zijn plaatsvervanger en een secretaris aan, met dien verstande dat het voorzitterschap niet wordt vervuld door een voormalig lid van het bestuur van het fonds. De voorzitter heeft de leiding over de vergaderingen. De secretaris zorgt voor de verslaglegging van de vergaderingen, verzorgt de correspondentie en is verantwoordelijk voor het archief. 2. Het verantwoordingsorgaan komt ten minste twee keer per jaar bijeen of zo dikwijls als twee/derde van de leden van het verantwoordingsorgaan daarom hebben verzocht. 3. Geldige besluiten kunnen worden genomen wanneer tenminste de meerderheid van de leden van het verantwoordingsorgaan aanwezig is, dan wel vertegenwoordigd wordt. Van vertegenwoordiging is sprake als het afwezige lid een aanwezig lid schriftelijke gevolmachtigd heeft tijdens de vergadering zijn/haar stem uit te brengen. 4. Als aan het bepaalde in lid 3 is voldaan, worden alle besluiten van het verantwoordingsorgaan genomen bij volstrekte meerderheid van stemmen van de ter vergadering aanwezige of vertegenwoordigde leden, tenzij in dit reglement nadrukkelijk anders is bepaald. 5. Bij staking van stemmen over zaken wordt het voorstel geacht te zijn verworpen.