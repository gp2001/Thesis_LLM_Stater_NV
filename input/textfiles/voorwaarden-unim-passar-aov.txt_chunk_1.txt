4.4 Wat bedoelen wij met arbeid? Met ‘arbeid’ bedoelen wij:
• Tijdens de eerste vijf jaar van uw arbeidsongeschiktheid: uw
beroepswerkzaamheden. • Na vijf jaar arbeidsongeschiktheid: passende werkzaamheden. • Als u, op het moment dat u arbeidsongeschikt wordt, 50 jaar of
ouder bent: uw beroepswerkzaamheden. Voorbeeld
U bent 57 jaar en werkte (voor de arbeidsongeschiktheid)
gemiddeld 70 uur per week. Vanaf een leeftijd van 55 jaar
gaan wij uit van een maximale werkweek van 50 uur. Tijdens uw arbeidsongeschiktheid wordt vastgesteld dat
u weer 40 uur per week kunt werken in uw beroep. Dit
aantal uren is 80% van de maximale werkweek waarvan wij
uitgaan. Dit betekent dat u 20% arbeidsongeschikt bent. U heeft dan geen recht op een uitkering. In dit voorbeeld houden wij geen rekening met het inkomen
dat u nog verdient. 4.5 Wat bedoelen wij met beroepswerkzaamheden? Met beroepswerkzaamheden bedoelen wij het werk dat hoort bij
het beroep dat op uw polis staat. Hierbij kijken wij naar de
werkzaamheden zoals die gewoonlijk in uw beroep worden
uitgevoerd.4.6 Wat bedoelen wij met passende werkzaamheden? Met passende werkzaamheden bedoelen wij alle werkzaamheden
die u gezien uw opleiding, kennis en ervaring kunt uitvoeren. Is er
geen of minder werk beschikbaar? Dan zien wij dat niet als arbeids-
ongeschiktheid. 4.7 Verlies van bevoegdheid
Kunt u, ondanks een ongeval of ziekte, (een deel van) uw
werkzaamheden nog wel uitvoeren? Maar verliest u de
bevoegdheid om uw beroep uit te voeren? Dan rekenen wij dit niet
tot arbeidsongeschiktheid. Dit geldt ook als u de bevoegdheid voor
een deel verliest. 4.8 Hoe bepalen wij de mate van arbeidsongeschiktheid? Wij bepalen de mate van arbeidsongeschiktheid en de periode
waarover u een uitkering ontvangt. Dat doen wij aan de hand van
gegevens van artsen en/of andere deskundigen die wij benoemen. Als wij de mate en de periode van arbeidsongeschiktheid hebben
bepaald, informeren wij u schriftelijk. Voor het beoordelen van de mate van arbeidsongeschiktheid gaan
wij uit van een maximale werkweek van:
• 60 uur per week voor verzekerden jonger dan 50 jaar. • 55 uur per week voor verzekerden, tussen 50 en 55 jaar. • 50 uur per week voor verzekerden, vanaf 55 jaar. Werkte u voor u arbeidsongeschikt werd meer uren per week dan
hierboven vermeld staat? Dan houden wij daar geen rekening mee
als wij de mate van uw arbeidsongeschiktheid beoordelen. 4.9 Wat kunt u doen als u het niet eens bent met
de vastgestelde mate van arbeidsongeschiktheid? Bent u het niet eens met de mate van arbeidsongeschiktheid? Dan
moet u ons binnen zes maanden na onze beslissing schriftelijk
laten weten welke bezwaren u heeft. Na behandeling van uw
bezwaar, informeren wij u over ons standpunt. 44.10 Second opinion
Bent u het na de behandeling van uw bezwaar nog steeds niet met
ons eens? Dan zijn er twee mogelijkheden om tot een oplossing te
komen:
• Wij kunnen in overleg met u besluiten om een deskundige in te
schakelen voor een second opinion. Deze deskundige kiezen
wij in overleg met u. De uitslag van de beoordeling is voor u en
voor ons bindend. Wij vergoeden de kosten van deze second
opinion. • U kunt zelf een deskundige inschakelen voor een second
opinion. De uitslag van de beoordeling is niet bindend. Wij
vergoeden de kosten van de second opinion voor zover de
inschakeling van de deskundige en de daaraan verbonden
kosten redelijk zijn. Reaal zal de uitslag van de second opinion
beoordelen.