Dat zou niet het geval mogen zijn. Gereedmelding herstel zegt alleen iets over het herstel van de bij oplevering geconstateerde onvolkomenheden. Niet over de eventuele onvolkomenheden die u mogelijk nog binnen 3 maanden na oplevering constateert en waarop ook de 5% regeling van toepassing is. De notaris mag pas vrijgeven zodra 3 maanden na oplevering voorbij zijn en u niet of niet tijdig heeft geblokkeerd. Enige uitzondering daarop is wanneer u binnen 3 maanden schriftelijk de notaris informeert dat het depot vrijgegeven mag worden. Kan ik het depot bij de notaris terugvragen? Ja. Maar alleen als dat uit een uitspraak van de Raad van Arbitrage voor de Bouw of van de gewone rechter blijkt of wanneer de ondernemer hiermee uitdrukkelijk instemt. Geldt het opschortingsrecht ook voor leveringskwesties en esthetische zaken? Ja. Het opschortingsrecht geldt voor alle zaken waarvan u vindt dat dat, op basis van de (koop-/)aannemingsovereenkomst die u met de ondernemer heeft gesloten, een tekortkoming is in de prestatie van die ondernemer. Wie krijgt de rentevergoeding over het depot? In de wet is hierover niets geregeld. Het staat partijen vrij van te voren af te spreken hoe ze met de rente over het depot omgaan. Er zijn verschillende standpunten mogelijk: Gerechtelijke uitspraken zullen uitwijzen welk standpunt wanneer de voorkeur heeft. Wie betaalt de kosten van de depotstorting bij de notaris? Bij projectmatige bouw komen de kosten voor rekening van de ondernemer. Bij kavelbouw ook, voor zover er sprake van het door de ondernemer stellen van een vervangende zekerheid (bankgarantie). In het geval dat bij kavelbouw sprake is van een depotstorting komen de kosten voor rekening van de verkrijger. Oplevering en herstel van opleverpunten Is een voorschouw ook een oplevering? Ben ik verplicht eraan mee te werken? U bent niet verplicht aan een voorschouw mee te werken en de ondernemer is niet verplicht deze te houden. Als de ondernemer een voorschouw aanbiedt, raden wij kopers aan er gebruik van te maken. Het geeft u alvast een mogelijkheid gebreken of tekortkomingen te constateren. Dit geeft de ondernemer de mogelijkheid om deze al zo veel mogelijk te verhelpen voor de formele oplevering. Een voorschouw wordt ook wel vooroplevering genoemd, maar heeft geen juridische status. Wanneer moet de oplevering worden aangekondigd? De ondernemer moet de oplevering schriftelijk en minimaal 2 weken van te voren aankondigen onder benoeming van datum en tijdstip. Heeft de koper invloed op de datum van oplevering? Nee. Bij uitzondering en alleen in overleg met de ondernemer kunt u afwijken van de opleverdatum die de ondernemer heeft aangekondigd. Wanneer u zelf niet bij de oplevering aanwezig bent, kunt u zich via schriftelijke volmacht laten vertegenwoordigen. Wanneer mag ik de oplevering weigeren? De oplevering van het huis/privé-gedeelte mag u weigeren wanneer het niet voor bewoning geschikt is. Wanneer is een woning / privé-gedeelte niet voor bewoning geschikt? Als essentiële zaken niet zijn uitgevoerd. Denk aan sanitair & tegelwerk in de badkamer en het toilet dat wel is overeengekomen, maar niet is aangebracht. Of de nutsvoorzieningen die niet functioneren (tenzij het niet aanbrengen / aansluiten het gevolg is van overeengekomen minderwerk). Of als in een appartementengebouw de gemeenschappelijke gedeelten niet veilig zijn of niet blijvend benut kunnen worden. De ondernemer weigert mij de sleutels uit te reiken.