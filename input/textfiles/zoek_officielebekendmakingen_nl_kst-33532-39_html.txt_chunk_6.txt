haar kapitaalpositie te versterken. Zonder versterking van
haar kapitaalpositie zou de instelling geen langetermijnperspectief hebben. Het verkoopproces
was er daarom mede op gericht een partij te vinden die bereid is de instelling dusdanig
te herkapitaliseren dat zij weer over een forse buffer beschikt. Ik licht hieronder
het verkoopproces nader toe. 1.3 Aanvang verkoopproces REAAL N.V. Op 6 juni 2014 heb ik u geïnformeerd over het voornemen om het verkoopproces van REAAL
N.V. te starten, waarbij ik ben aangesloten bij het advies van NLFI . NLFI heeft geadviseerd om zo spoedig mogelijk met de verkoop van REAAL N.V. te starten. Hierbij kwam onderhandse verkoop via een als meest geëigende verkoopwijze naar voren, mede gelet op de kaders van het overeengekomen
herstructureringsplan met de Commissie. Voorts heb ik er in diezelfde brief van 6 juni op gewezen dat er bijzondere aandacht
is voor de opzet van het verkoopproces zodat de onafhankelijkheid en transparantie
zijn geborgd. In het vervolg van deze brief zal ik u informeren over het verloop van
het verkoopproces en daarmee samenhangende ontwikkelingen. Voor de volledigheid merk
ik nog op dat ook ASR, conform het advies van NLFI, de gelegenheid zou krijgen om
te onderzoeken of een bindend bod op REAAL N.V. opportuun zou zijn. Voorwaarde daarvoor
was dat ASR externe financiering voor deze overname aantrok. Om dit te faciliteren
zijn er binnen NLFI (en het Ministerie van Financiën) zogeheten opgericht om te voorkomen dat informatie vanuit REAAL N.V. over het verkoopproces
een potentieel bod van ASR zou beïnvloeden. 2. Voorwaardelijke verkoop REAAL N.V. aan Anbang 2.1 Verloop biedingsproces SNS REAAL heeft aan het begin van het verkoopproces een brede groep partijen (in totaal
86) uitgenodigd een geheimhoudingsverklaring te tekenen. Het ondertekenen van deze
verklaring was nodig om een informatiememorandum over de verkoop van REAAL N.V te
kunnen ontvangen. Daarnaast heeft de Holding in de Financial Times een advertentie
geplaatst om bekendheid te geven aan het verkoopproces. In totaal hebben dertien partijen
een geheimhoudingsverklaring getekend en het informatiememorandum ontvangen met het
verzoek uiterlijk 20 oktober 2014 kenbaar te maken of partijen verdere interesse hebben. Op deze datum had de Holding een niet-bindend bod ontvangen van verzekeraar ASR met
een consortium van andere partijen. Op 18 decem xpp afbm? ber 2014 ontving SNS REAAL een niet-bindend bod van Anbang. Een niet-bindend bod is
geen formeel bod, maar een blijk van interesse waarbij een indicatie wordt gegeven
van de mogelijke koopprijs en de plannen die de potentiële koper heeft. Vervolgens
hebben ASR en Anbang toegang gekregen tot de zogeheten fase, waarin zij de boeken van REAAL N.V. nader hebben kunnen bestuderen om te besluiten
of zij een bindend bod zouden willen doen. Ik heb de leden van de Vaste commissie voor Financiën 17 november jl. vertrouwelijk
geïnformeerd over de voortgang van het verkoopproces, de interesse van ASR en de financiële
situatie van REAAL N.V. Nadat ook Anbang een niet-bindend bod had gedaan en was toegelaten
tot de fase heb ik de leden van de Vaste commissie voor Financiën hier begin januari telefonisch
van op de hoogte gesteld. ASR en Anbang konden beide tot eind januari een bindend
bod indienen. Aan het einde van deze periode heeft ASR laten weten geen bod te zullen
doen. Het management van ASR was van mening dat tegenover de specifieke risico’s voor
ASR onvoldoende voordelen stonden die de transactie zouden rechtvaardigen. ASR heeft
zijn positie uitgebreid aan zijn aandeelhouder NLFI en de Staat toegelicht. Ik heb
deze toelichting bestudeerd en ben van mening dat ASR tot een zorgvuldige onderbouwing
van haar oordeel is gekomen. Daarna heeft ASR het bestuur van SNS REAAL geïnformeerd
dat ASR geen bindend bod zou doen. Op 30 januari 2015 kwam Anbang met een bindend
bod. 2.2 Inhoud bod en intenties Anbang Anbang is opgericht in 2004. Het is een grote verzekeringsgroep in China met een landelijk
dekkend netwerk van ongeveer 3.000 kantoren. Hiermee bedient het 20 miljoen klanten
in verschillende marktsegmenten (o.a. retail, MKB en grootzakelijk) en biedt het een
breed scala aan financiële en verzekeringsproducten aan (o.a. woon-, ongevallen-,
pensioen- en zorgverzekeringen). Anbang heeft meer dan 30.000 mensen in dienst en
behaalde in 2014 een netto resultaat van EUR 5,2 miljard. Anbang heeft onlangs ook bekend gemaakt dat zij een koopovereenkomst heeft gesloten
om de Belgische verzekeraar Fidea en Delta Lloyd Bank België te verwerven. REAAL N.V. zal binnen de Anbang-groep als zelfstandige eenheid blijven voortbestaan.