Art. 3:94 BW.Van Lanschot heeft in 2015 een portefeuille zakelijke vast-
goedleningen verkocht aan Promontoria.7 Promontoria is een
doelvennootschap zonder werknemers en beschikt, anders dan
Van Lanschot, niet over een bankvergunning. Het beheer en
de uitvoering van de vastgoedleningen zijn door Promontoria
uitbesteed aan servicer Link Asset Services. In de portefeuille bevonden zich ook de door Van Lanschot
aan Alegre respectievelijk Immobile verstrekte kredieten. Op
een goed moment heeft Promontoria het krediet opgezegd en
opgeëist wegens verzuim aan de zijde van Alegre respectievelijk
Immobile. De door Van Lanschot en Promontoria beoogde
contractsovername respectievelijk cessie van de leningsover-
eenkomsten en de daaruit voortvloeiende rechten zijn in de
onderhavige zaken betwist. Promontoria stelt dat (de vorde-
ringen uit hoofde van de) kredieten zijn overgegaan als gevolg
van contractsovername dan wel stille cessie. Immobile betwist
dat contractsovername heeft plaatsgevonden, omdat zij geen
medewerking in de vorm van een toestemming bij voorbaat
zou hebben verleend. Alegre tracht de contractsovername te
vernietigen met een beroep op dwaling. Ook de cessie wordt
door beide kredietnemers betwist. In beide zaken achtte recht-
bank Amsterdam het nuttig, voor het geval er geen contracts-
overname zou hebben plaatsgevonden, te bespreken of het
beroep van Promontoria op cessie slaagt. In dat kader heeft de
rechtbank een viertal prejudiciële vragen voorgelegd aan de
Hoge Raad. 4 Beantwoording prejudiciële vragen
4.1 Overdraagbaarheid van het bancaire
vorderingsrecht
De eerste prejudiciële vraag is of de aard van het vorderings-
recht van een bank op haar klant zich ertegen verzet dat dit
vorderingsrecht door een bank aan een niet-bank wordt over-
gedragen en in zoverre onoverdraagbaar is als bedoeld in
art. 3:83 lid 1 BW. De hoofdregel is immers dat een vorde-
ringsrecht overdraagbaar is, tenzij  de wet of de aard van het
recht zich tegen een overdracht verzet (of partijen die over-
draagbaarheid contractueel hebben uitgesloten). Zoals hierboven al kort aangegeven, beantwoordt de Hoge
Raad deze eerste vraag ontkennend. Hiertoe overweegt hij vrij
systematisch dat:
a.de inhoud van de prestatie waartoe de klant is gehouden
op grond van een overeenkomst van lening met een bank
(namelijk de betaling aan de bank van de geleende geldsom
met rente), niet wijzigt door overdracht van het vorde-
ringsrecht door de bank aan een niet-bank en dat, in dit
7. Overigens lijkt het erop dat Promontoria de portefeuille inmiddels heeft
doorverkocht aan het in Duitsland gevestigde Ortolan Nederland Cre-
dit Oplossingen GmbH; zie ‘Wat staat de doorverkochte klanten van
Van Lanschot te wachten?’, FD 4 november 2019 en Rb. Amsterdam
27 juli 2020, ECLI:NL:RBAMS:2020:3853, waarin een (voormalig)
kredietnemer/debiteur van Van Lanschot en Promontoria tevergeefs in
een executiegeschil opkwam tegen een door Ortolan aangezegde execu-
tieveiling. 421       M v V  2 0 2 0 ,  n u m m e r  1 2       d o i :  1 0 . 5 5 5 3 / M v V / 1 5 7 4 5 7 6 7 2 0 2 0 0 3 0 0 1 2 0 0 2
Dit artikel uit Maandblad voor Vermogensrecht is gepubliceerd door Boom juridisch en is bestemd voor anonieme bezoeker
opzicht, de aard van dat vorderingsrecht zich dus niet
tegen overdracht aan een niet-bank verzet (r.o. 2.6.2);
b.de rechten en bevoegdheden van de bank uit hoofde van
die overeenkomst van lening niet van zodanige aard zijn
dat deze alleen door een bank kunnen worden uitgeoefend
(r.o. 2.6.3, eerste alinea);8 en
c.de verplichtingen van de niet-bank ten opzichte van de
kredietnemer (ongeacht of deze een zakelijke klant of een
consument is), waaronder ook eventuele zorgverplichtin-
gen, niet zodanig verschillen van de (corresponderende)
verplichtingen van de bank, dat het vorderingsrecht alleen
door een bank kan worden uitgeoefend (r.o. 2.6.2, tweede
en derde alinea). Hierbij is volgens de Hoge Raad niet relevant of de kredietne-
mer consument of zakelijke klant is, of in hoeverre de lening
vóór de overdracht volledig is nagekomen en/of de bankrelatie
reeds is opgezegd (derde prejudiciële vraag).9
De Hoge Raad voegt nog hieraan toe dat de mogelijkheid dat
de niet-bank de rechten en bevoegdheden die zijn ontleend
aan het aan haar overgedragen vorderingsrecht feitelijk op een
andere wijze zal uitoefenen dan de bank, niet meebrengt dat
een uitzondering moet worden aanvaard op het uitgangspunt
van art. 3:83 lid 1 BW, dat vorderingsrechten overdraagbaar
zijn. Dit oordeel is voor de financieringspraktijk de meest wenselij-
ke uitkomst en achten wij ook inhoudelijk het enige juiste. 4.2 Zorgplichten en rechtsgevolg cessie
De tweede prejudiciële vraag heeft betrekking op de rechtsge-
volgen van de cessie, en dan met name de vraag of op de niet-
bank als cessionaris ten opzichte van de kredietnemer een
bepaalde zorgplicht komt te rusten, en zo ja, hoe die zorgplicht
zich dan verhoudt tot de publiekrechtelijke regels die op een
bank van toepassing zijn en de zorgplicht die op een bank rust. De Hoge Raad noemt in dit kader specifiek de volgende voor
een bank ten opzichte van haar klanten geldende zorgplichten:
a.de zorgplicht van een bank jegens haar klant die is neerge-
legd in art. 2 van de Algemene Bankvoorwaarden die
(doorgaans) van toepassing zijn op de leningsovereen-
komst;
8. Hierbij passeert de Hoge Raad, zonder hieraan overigens veel woorden
vuil te maken, het beroep van Alegre en Immobile op HR 12 janu-
ari 1990, ECLI:NL:HR:1990:AC2326, NJ 1990/766 m.nt. W.M. Klein
(Staat/Appels), waarin juist wel werd aangenomen dat de aard van een
bepaalde aan de Staat toekomende kredietvordering, in het kader van
een soort noodkrediet, vanwege de daaraan voor de Staat verbonden ver-
regaande bevoegdheden zich tegen de overdracht van die vordering door
de Staat verzette. 9. De derde prejudiciële vraag houdt in of het voor de beantwoording van
de eerste en de tweede prejudiciële vraag nog uitmaakt of de kredietne-
mer de kredietovereenkomst niet volledig is nagekomen en of de bank
de bankrelatie heeft opgezegd. De Hoge Raad beantwoordt deze vragen
tezamen met de beantwoording van de eerste en tweede prejudiciële
vraag.b.de (zorg)plichten die kunnen voortvloeien uit verschil-
lende wettelijke bepalingen die van toepassing zijn op de
leningsovereenkomst, zoals art. 6:248 lid 1 BW en (als er
sprake is van een opdrachtrelatie) art. 7:401 BW;
c.de bijzondere zorgplicht die voortvloeit uit de maatschap-
pelijke functie van banken (zoals advies-, informatie- en
waarschuwingsplichten), waarbij de inhoud en de reik-
wijdte van deze zorgplicht mede afhangen van de omstan-
digheden van het geval, de ingewikkeldheid van het pro-
duct en de daaraan verbonden risico’s; en
d.in het geval de klant een consument is, voor de bank als
(aanbieder en) financiële dienstverlener (in de zin van
art. 1:1 Wft) geldende gedragsregels en normen van deel 4
Wft. Voorop staat dat de cessie geen verandering van de gecedeerde
vordering teweegbrengt en dat de vordering uit hoofde van de
lening dus op de niet-bank overgaat zoals deze bij de bank
bestond, inclusief de aan die vordering verbonden
(neven)rechten (art. 6:142 BW) en verplichtingen (art. 6:144
BW). De leningsovereenkomst  en de daaruit voortvloeiende
gehele  rechtsverhouding tussen de bank en de klant gaan
echter (anders dan bij contractsovername) bij cessie niet over
op de niet-bank. De aan die rechtsverhouding verbonden
zorgplichten – genoemd in a tot en met c hierboven – maken
als zodanig geen onderdeel uit van de gecedeerde vordering en
komen dus niet te rusten op de verkrijgende partij. Dat betekent echter niet dat op de verkrijgende partij geen
enkele zorgplicht rust of dat de zorgplicht van de bank op geen
enkele wijze kan doorwerken in de rechten en verplichtingen
van die verkrijgende partij. De Hoge Raad bespreekt de vol-
gende met elkaar samenhangende regels, waarmee volgens hem
in voorkomend geval langs verschillende wegen hetzelfde
resultaat kan worden bereikt:
a.Het is mogelijk dat de zorgplicht van een bank jegens haar
cliënt de inhoud van haar vordering nader bepaalt,
waardoor die vordering beperkingen kent. Diezelfde
beperkingen gelden eveneens na cessie voor de niet-bank. b.Op grond van art. 6:145 BW kan de kredietnemer zich
bovendien jegens de verkrijgende partij op dezelfde ver-
weermiddelen beroepen die hij jegens de overdragende
partij ook zou hebben. c.Na cessie aan een niet-bank staan de niet-bank en de kre-
dietnemer jegens elkaar in een rechtsbetrekking die op
grond van art. 6:2 BW wordt beheerst door de redelijkheid
en billijkheid. Bij de vaststelling van hetgeen de redelijk-
heid en billijkheid eisen van de niet-bank moeten alle
omstandigheden van het geval in aanmerking worden
genomen. Onder andere is van belang de omstandigheid
dat de gecedeerde vordering afkomstig is van een bank: van
de niet-bank kan worden gevergd dat zij haar gedrag mede
laat bepalen door de gerechtvaardigde belangen van de kre-
dietnemer. Dit kan meebrengen dat op de niet-bank een
eigen zorgplicht rust, die bijvoorbeeld kan inhouden dat
zij zich jegens de kredietnemer op dezelfde wijze moet
422       M v V  2 0 2 0 ,  n u m m e r  1 2       d o i :  1 0 . 5 5 5 3 / M v V / 1 5 7 4 5 7 6 7 2 0 2 0 0 3 0 0 1 2 0 0 2
Dit artikel uit Maandblad voor Vermogensrecht is gepubliceerd door Boom juridisch en is bestemd voor anonieme bezoeker
gedragen als kan worden gevergd van een redelijk hande-
lende bank. Tot slot merkt de Hoge Raad op dat het antwoord op deze
prejudiciële vraag niet anders wordt indien de cliënt de over-
eenkomst van lening niet of niet volledig is nagekomen, of de
bank de bankrelatie heeft opgezegd (derde prejudiciële
vraag10). Naast deze ‘civielrechtelijke’ (doorwerking van) zorgplichten
geldt dat wanneer de kredietnemer consument is, de
verkrijgende partij in beginsel moet worden aangemerkt als
‘aanbieder’ van het krediet in de zin van art. 1:1 Wft en daar-
mee onderworpen wordt aan de in deel 4 Wft neergelegde
normen en gedragsregels, tenzij zij het beheer of de uitvoering
van de overgenomen vordering (het krediet) uitbesteedt aan
een kredietbeheerder in de zin van art. 3 Vrijstellingsregeling
Wft. In dat geval gelden die normen en gedragsregels alleen
voor die kredietbeheerder en is de verkrijgende partij zelf daar-
van vrijgesteld. Wij nemen aan dat de Hoge Raad hier niet
mee bedoelt dat – indien het gaat om kredietverlening aan een
consument – de lender of record hiermee is ontheven van de
in deel 4 Wft neergelegde normen en gedragsregels, ongeacht
of het beheer is uitbesteed aan een andere partij dan de lender
of record. 4.3 Verantwoordelijkheid kredietverstrekker bij
overdracht kredietvordering
Op de vierde prejudiciële vraag, inhoudende welke rechten de
cliënt kan uitoefenen jegens de cederende bank indien het
handelen van de niet-bank waaraan vorderingsrechten zijn
gecedeerd, afwijkt van wat zou mogen worden verwacht van
een bank op grond van de voor haar geldende publiekrechtelij-
ke regels en de op de bank rustende zorgplicht, geeft de Hoge
Raad geen antwoord. Dit aangezien hij van mening is dat het
antwoord op deze vraag niet nodig is, omdat Van Lanschot
geen partij is bij de procedures. Voor de rechtspraktijk is dit
echter wel een belangrijke vraag en wij zullen hieronder bij de
toepassing van de in de uitspraken neergelegde regels van de
Hoge Raad ingaan op deze vraag. 5 Toepassing: praktijkvoorbeelden
Zoals hiervoor al aangestipt, is voor de praktijk van belang om
zo helder mogelijk te kunnen bepalen welke rechten en ver-
plichtingen van de oorspronkelijke kredietgever bij (stille) ces-
sie (automatisch) overgaan op de verkrijgende partij, zodat
hierover zo nodig bij voorbaat afspraken kunnen worden
gemaakt en dit kan worden meegenomen in de commerciële
aspecten, zoals de koopsom voor de vordering. Tegen deze
achtergrond zullen wij hieronder ingaan op enkele praktijk-
voorbeelden en proberen antwoorden te formuleren aan de
hand van de door de Hoge Raad gegeven uitgangspunten. 10. Zie noot 9.5.1 Praktijkvoorbeeld: renteherzieningsrecht
In de transactiepraktijk is de vraag gerezen of het zogenaam-
de renteherzieningsrecht, het uit de leningsovereenkomst voor
de kredietverstrekker voortvloeiende contractuele recht om
eenzijdig de hoogte van het toepasselijke rentepercentage te
herzien, kan worden uitgeoefend door de partij die de rente-
dragende vordering overneemt. Verkrijgende partijen hebben
graag invloed op de rente bij renteherziening. Investeerders
kunnen daarmee immers bijvoorbeeld hun opbrengst (of
‘yield’) vergroten en SPV’s die zelf ‘aan de achterkant’ rente-
verplichtingen hebben onder de obligaties waarmee de aan-
koop van de vorderingen is gefinancierd, kunnen via dit
renteherzieningsrecht bijvoorbeeld waarborgen dat hun
operationele lasten vanuit de rente-inkomsten kunnen blij-
ven worden voldaan. In de literatuur11 werd eerder al betoogd dat het renteherzie-
ningsrecht bij cessie van de hoofdvordering mee overgaat op
de verkrijgende partij. Ook de Hoge Raad lijkt hiervan nu
impliciet uit te gaan. Hij bespreekt immers in r.o. 2.16 van de
onderhavige arresten de rechtspositie van de verkrijgende
partij als deze ná de cessie de rente verhoogt. De Hoge Raad oordeelt dat indien de verkrijgende partij de
rente verhoogt, de kredietnemer jegens de verkrijgende partij
geen beroep kan doen op een voor de overdragende partij  gel-
dende zorgplicht, nu die zorgplicht als zodanig door cessie niet
is overgegaan op de verkrijgende partij. Wel kan de kredietne-
mer zich jegens de verkrijgende partij beroepen op de inhoud
van de gecedeerde vordering en dus ook op de beperkingen die
onderdeel zijn van die vordering. Indien de overdragende
partij en de kredietnemer bijvoorbeeld een maximaal toegesta-
ne renteverhoging waren overeengekomen , beperkt die afspraak
de inhoud van de vordering die de overdragende partij aan de
verkrijgende partij cedeert en gaat de vordering met de aldus
beperkte inhoud over op de verkrijgende partij. Deze beper-
king van de mogelijkheid om de rente te verhogen is in dat
geval dus onderdeel van de vordering en geldt uit dien hoofde
voor de verkrijgende partij, aldus de Hoge Raad. Indien op de
overdragende partij een (bijzondere) zorgplicht rust die
inhoudt of meebrengt dat de rente slechts tot een bepaald
maximum kan worden verhoogd, beperkt deze zorgplicht de
inhoud van de vordering die de bank aan de verkrijgende partij
cedeert en gaat de vordering met de aldus beperkte inhoud
11. Zie bijv. Rongen 2011, nr. 1022, die het renteherzieningsrecht net als de
rentevordering ziet als (gestapeld(e)) nevenrecht(en) in de zin van
art. 6:142 BW. Biemans benadert het iets anders. Hij ziet alleen het
recht op bedongen rente (het rentebeding) als een nevenrecht. De
bestaande rentevorderingen gaan volgens hem niet als nevenrecht over,
tenzij zij afzonderlijk worden overgedragen. De toekomstige rentevorde-
ringen ontstaan rechtstreeks in het vermogen van de verkrijgende partij
als gevolg van het feit dat het rentebeding als nevenrecht is overgegaan
naar de verkrijgende partij. De verkrijgende partij is partij bij het rente-
beding dat is overgegaan naar de verkrijgende partij en is uit dien hoofde
bevoegd de rente te wijzigen (zie J.W.A. Biemans, Rechtsgevolgen van
stille cessie (diss. Nijmegen; Onderneming en Recht, deel 65), Kluwer:
Deventer 2011, nr. 382). 423       M v V  2 0 2 0 ,  n u m m e r  1 2       d o i :  1 0 . 5 5 5 3 / M v V / 1 5 7 4 5 7 6 7 2 0 2 0 0 3 0 0 1 2 0 0 2
Dit artikel uit Maandblad voor Vermogensrecht is gepubliceerd door Boom juridisch en is bestemd voor anonieme bezoeker
over op de verkrijgende partij. Ook in dat geval is de beperking
van de mogelijkheid de rente te verhogen onderdeel van de
vordering en geldt deze beperking uit dien hoofde voor de
verkrijgende partij, aldus wederom de Hoge Raad. Voorts staan naar het oordeel van de Hoge Raad de
verkrijgende partij en de kredietnemer ná de cessie ten opzich-
te van elkaar in een rechtsbetrekking die ingevolge art. 6:2 BW
wordt beheerst door de redelijkheid en billijkheid, en kan uit
hetgeen die redelijkheid en billijkheid in voorkomend geval
van de verkrijgende partij eisen toch een plicht tot beperking
van een renteverhoging voortvloeien. Hierbij kan volgens de
Hoge Raad mede van belang zijn in hoeverre de renteverho-
ging marktconform is. De Hoge Raad lijkt dus ervan uit te gaan dat de overdragende
en de verkrijgende partij(en) verschillende rentes mogen han-
teren, zij het dat een renteverhoging door een verkrijgende
partij door een zorgplicht kan worden beperkt (voor zover die
zorgplicht dus in die zin de inhoud van de vordering beperkt)
en niet naar maatstaven van redelijkheid en billijkheid onaan-
vaardbaar mag zijn. Volgens de Hoge Raad betekent dit dat
een kredietnemer geen bescherming geniet als de overdragen-
de partij bevoegd was de rente te verhogen maar dat uit cou-
lance niet heeft gedaan, en de verkrijgende partij na de cessie
overgaat tot een renteverhoging die niet door een bijzondere
zorgplicht wordt beperkt en niet naar maatstaven van redelijk-
heid en billijkheid onaanvaardbaar is. Aan de hand van het volgende voorbeeld proberen wij te
onderzoeken wat de betekenis is van dit oordeel van de Hoge
Raad:
a.Kredietnemer A sluit een (hypothecaire) lening af bij een
kredietverstrekker. Looptijd van de (hypothecaire) lening
is dertig jaar. Er wordt een rente overeengekomen van
1,5% voor vijf jaar. De vordering uit hoofde van de (hypo-
thecaire) lening wordt (zonder mededeling aan kredietne-
mer A) stil gecedeerd aan verzekeraar A. b.Dezelfde dag sluit kredietnemer B, de buurman van kre-
dietnemer A, eveneens een lening af bij dezelfde krediet-
verstrekker en onder dezelfde voorwaarden als die van kre-
dietnemer A. De vordering uit hoofde van de (hypothecai-
re) lening wordt (dus zonder mededeling aan kredietne-
mer B) stil gecedeerd aan verzekeraar B. c.Kredietnemer C, de andere buurman van kredietnemer A,
sluit eveneens een lening af bij dezelfde kredietverstrekker
en onder dezelfde voorwaarden als die van kredietnemer
A. De vordering uit hoofde van de (hypothecaire) lening
wordt niet overgedragen (gecedeerd) en blijft dus op de
balans (het ‘eigen boek’) van de kredietverstrekker. d.Na vijf jaar stelt de kredietverstrekker een nieuw renteper-
centage vast van wederom 1,5%. Verzekeraar A en verzeke-
raar B verhogen de toepasselijke rentepercentages echter
naar 2,0% respectievelijk 3,0%. De nieuwe rentevastperio-
de is voor alle leningen wederom vijf jaar.e.We gaan verder uit van de navolgende assumpties: krediet-
nemers A, B en C (en hun onderpanden) hebben hetzelfde
risicoprofiel; alle drie door de kredietverstrekker, verzeke-
raar A en verzekeraar B voor de tweede renteperiode van
vijf jaar vastgestelde rentepercentages zijn marktconform;
en er zijn geen contractuele beperkingen overeengekomen
in de verhouding tussen de kredietverstrekker en krediet-
nemers A, B en C. De eerste vraag is – aannemende dat er geen hierop betrekking
hebbende zorgplicht rust(te) op de kredietverstrekker, geen
beperking is overeengekomen en ook geen ‘recht op coulance’
is ontstaan – of de verhoging van het rentepercentage door
verzekeraars A en B naar maatstaven van redelijkheid en bil-
lijkheid onaanvaardbaar is. De Hoge Raad lijkt van oordeel te
zijn dat de kredietnemer in deze situatie niet kan optreden
tegen de renteverhoging door de verkrijgende partij. Wij zijn
echter van mening dat de kredietnemer, als hij niet heeft inge-
stemd met een overdracht van de vordering en, in geval van
een consument, als hij ook niet uitdrukkelijk is gewezen op
deze consequentie van een overdracht, erop moet kunnen
vertrouwen dat hij ongeacht de overdracht – en gelet op de
overwegingen van de Hoge Raad dus hetzij via inperking van
het vorderingsrecht, hetzij via de werking van de redelijkheid
en billijkheid – enkel gebonden is aan de rentetarieven die de
lender of record hanteert (ervan uitgaande dat de lender of
record nog actief is), en dat dit zou moeten betekenen dat de
verkrijgende partij, ongeacht of de cessie is meegedeeld bij de
uitoefening van het haar toekomende renteherzieningsrecht,
gebonden is aan de door de lender of record gehanteerde
rentetarieven.12 Een andere uitkomst zou betekenen dat een
kredietnemer die – naar mag worden aangenomen – bewust
voor een bepaalde kredietverstrekker kiest niet alleen buiten
zijn macht en zonder dat hij daarop enige invloed kan uitoefe-
nen, geconfronteerd kan worden met een andere partij als
schuldeiser, maar ook met het (rente)beleid van die andere
schuldeiser. Interessant is in dit kader ook hoe het oordeel van de Hoge
Raad zich verhoudt met de eensporig-rentebeleidregel ex
art. 81a van het Besluit gedragstoezicht financiële onderne-
mingen Wft (Bgfo). Op grond van de eensporig-rentebeleidre-
gel moet een aanbieder van hypothecair krediet voor consu-
menten dezelfde debetrentevoet hanteren bij dezelfde rente-
vastperiode als voor nieuwe en bestaande kredietnemers bij
een vergelijkbaar risicoprofiel.13 Omdat ook de verkrijgende
partij van de vorderingen op grond van de Wft als vergunning-
plichtige aanbieder van krediet kwalificeert, geldt de eenspo-
rig-rentebeleidregel in beginsel ook voor haar. Dat is niet het
geval als de verkrijgende partij gebruik maakt van de ‘securiti-
12. Vgl. in deze zin Rongen 2011, nr. 1025. Rongen lijkt zijn standpunt te
hebben herzien en is nu samen met Lieverse van mening dat zodra
mededeling heeft plaatsgevonden de verkrijgende partij niet langer meer
gebonden is aan de rentetarieven die de oorspronkelijke kredietverstrek-
ker hanteert (zie de noot van C.W.M. Lieverse en M.H.E. Rongen
onder dit arrest, Ondernemingsrecht 2020/136, par 3.4). 13. Stb.