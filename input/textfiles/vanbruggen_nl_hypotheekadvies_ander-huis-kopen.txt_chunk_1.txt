Maar er kleven ook nadelen aan deze volgorde. Je hebt kans dat de kopers van je woning al eerder in de woning willen intrekken dan dat jij de sleutel van je nieuwe huis krijgt. Hier zul je samen afspraken over moeten maken. Bovendien kan het zo zijn dat je je woning wel hebt verkocht, maar dat je geen nieuw huis kunt vinden. Dat is met de krappe huizenmarkt anno nu niet ondenkbaar. Een mogelijke tussenoplossing is om tijdelijk in een huurwoning te wonen. Ook fiscaal is er een mogelijk nadeel als je overweegt je bestaande hypotheek mee te nemen naar je volgende woning. Zeker als er een lange tijd zit tussen de verkoop van je woning en de aankoop van een nieuw huis. Wanneer je je woning verkoopt in 2024, moet je uiterlijk eind 2025 intrekken in je nieuwe woning om je hypotheek nog te mogen meenemen. Als je dat niet doet, kun je bijvoorbeeld niet meer je lage hypotheekrente meenemen en kun je ook niet je eventuele aflossingsvrije hypotheek meenemen met behoud van de hypotheekrenteaftrek. Eerst een nieuw huis kopen, dan pas verkopen Als je minder gehaast uit je huidige woning wilt vertrekken om naar je nieuwe woning te verhuizen, is dit scenario misschien handiger. Je hebt dan alle tijd om in je nieuwe huis te klussen en spullen in te pakken. Ook weet je zeker dat je een nieuw huis hebt waarin je kunt intrekken. Je hoeft dus niet overhaast op woningjacht te gaan. In dit geval is het wel belangrijk dat je je huidige woning daadwerkelijk snel kunt verkopen en dat je tijdelijk dubbele woonlasten kunt betalen. Je hypotheekaanbieder zal alleen akkoord gaan met deze volgorde als jij minimaal 12 tot 24 maanden de dubbele maandlasten kunt dragen. Om je hierbij te helpen, is het wel mogelijk om hypotheekrenteaftrek voor beide woningen te krijgen gedurende het jaar waarin je je oude woning uitgaat en drie extra jaren. Dit levert een mooie meevaller op. Een optie zou ook kunnen zijn om je huidige woning tijdelijk te verhuren. Let wel op dat je hiervoor rekening moet houden met voorwaarden vanuit de overheid. Overbruggingskrediet Als je tijdelijk twee woningen hebt, kun je gebruikmaken van een om de overwaarde op je huidige woning alsnog mee te nemen bij de financiering van je nieuwe huis. Dit is een lening die je tijdelijk aangaat om met de overwaarde je nieuwe huis te financieren, terwijl je huidige woning nog niet is verkocht of betaald. Na de verkoop van je huis los je dit krediet met de opbrengst van je woning af. Dit krediet kun je aanvragen bij het afsluiten van je nieuwe hypotheek. De rente die je betaalt over het overbruggingskrediet is fiscaal aftrekbaar. aan beide opties kleven voor- en nadelen. Hieronder zetten we op een rij wanneer eerst verkopen en wanneer juist eerst kopen een betere optie is. Als je verwacht dat je woning snel verkocht wordt. Als je twijfelt of je woning snel verkocht wordt. Als je een droomwoning hebt gevonden en die niet wilt laten gaan. Als je nog niet één specifieke woning op het oog hebt. Als je eventuele dubbele woonlasten een tijdje kunt dragen. Als je geen dubbele woonlasten wilt. Als je eventueel een overbruggingskrediet kunt afsluiten. Als je de overwaarde nodig hebt om een ander huis te kopen. Als je het fijn vindt om in je huidige huis te blijven totdat je in het volgende huis kunt. Als je het niet erg vindt om eventueel een tijdje in een tijdelijke huurwoning te overbruggen. Als je zeker wilt weten dat je een nieuwe woning kunt vinden. Als het je niet zo uitmaakt wanneer de zoektocht naar een nieuw huis eventueel wat langer duurt. Een van de adviseurs van Van Bruggen Adviesgroep helpt je graag om een goede keuze te maken die bij jouw situatie past. Plan een afspraak Stap 4: Wat doe je met overwaarde of restschuld? Als je je op een nieuw huis gaat oriënteren, is het ook belangrijk om te weten hoeveel je huidige woning op dit moment naar verwachting oplevert. Je hebt een bepaald bedrag aan hypotheek op je woning openstaan. Dit bedrag zal vrijwel nooit exact gelijk zijn aan wat je woning op dit moment oplevert. Er zijn twee scenario’s mogelijk: Ander huis kopen met overwaarde Door de krapte op de woningmarkt zie je op dit moment vooral veel dat mensen hebben. Wat dat betreft is dit een goede tijd om je woning te verkopen. Een ander huis kopen met je overwaarde is altijd fijn, omdat het je extra financiële ruimte geeft. Je kunt overigens ook om andere redenen overwaarde op je woning hebben dan door de forse stijging van huizenprijzen. Bijvoorbeeld door het aflossen op je hypotheek of doordat je oorspronkelijke hypotheek lager is dan de waarde van je woning. Verhuizen is een goede manier om je . Andere opties zijn bijvoorbeeld het nemen van een of het oversluiten van je hypotheek. Wel krijg je bij oversluiten te maken met een boeterente voor het vroegtijdig openbreken van je hypotheekcontract. Bij een verhuizing naar een nieuw huis kun je je huidige hypotheek boetevrij oversluiten naar de hypotheekaanbieder van jouw keuze. als je een nieuw huis gaat kopen en wilt blijven profiteren van hypotheekrenteaftrek, dan ben je verplicht om je overwaarde in de aankoop van je nieuwe huis te steken. Wat als je restschuld hebt? Maar er zijn ook nog steeds huizen die onderwater staan. Oftewel: huizen die met een restschuld worden verkocht. In dat geval is het altijd goed (en soms zelfs verplicht) om met je bank in gesprek te gaan voordat je je woning te koop zet. Je kunt dan samen met de bank tot een oplossing komen. Als je voldoende spaargeld hebt, hoeft een restschuld geen enkel probleem te zijn. Je kunt de restschuld dan financieren met je eigen buffer. Een andere mogelijkheid is het meefinancieren van je restschuld in de nieuwe hypotheek, wat bij een beperkt aantal geldverstrekkers mogelijk is. Je sluit dan een iets hogere hypotheek af, waarbij de restschuld is meegenomen in je maandlasten. In dat geval mag je hypotheek meer dan 100% van je woningwaarde zijn. Wel is een voorwaarde dat je toetsinkomen voldoende is voor het hypotheekbedrag inclusief de meefinanciering van de restschuld. Sommige banken kunnen streng zijn bij het meefinancieren van een restschuld. Informeer daarom altijd goed naar je mogelijkheden. Twee andere mogelijke opties voor het financieren van de restschuld zijn een belastingvrije schenking die je van iemand anders ontvangt of een persoonlijke lening. Soms kun je de restschuld op je eerdere woning aftrekken bij je belastingaangifte. Dit geldt als je restschuld is ontstaan tussen 29 oktober 2012 en 31 december 2017. In dat geval mag je nog 15 jaar gebruikmaken van hypotheekrenteaftrek. Dit geldt helaas niet voor een restschuld die is ontstaan na 31 december 2017. In dat geval mag je de rente helemaal niet aftrekken. Stap 5: Je huidige hypotheek meenemen of oversluiten?