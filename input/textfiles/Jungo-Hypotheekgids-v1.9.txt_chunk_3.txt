Extra afgelost? Als de aanvrager met correspondentie van DUO kan aantonen dat hij of zij extra heeft afgelost en daardoor een lagere maandlast heeft, dan gaan we uit van die lagere maandlast. Als minimum hanteren we de werkelijke maandlast. Overige financiële verplichtingen  Ook kredieten die niet geregistreerd zijn bij het BKR moeten meegenomen worden in de berekening van de maximaal toegestane woonlast. Voor de berekening stellen we de lasten van een krediet op 2% van de oorspronkelijke leensom. Je kunt hierbij denken aan de volgende verplichtingen:  • Lening(en) van de werkgever;  • Onderhandse leningen, bijvoorbeeld van familie; • Leningen van derden; • Leasecontracten. Ook bij een lopende lening voor een woning houden wij rekening met een minimum van 2% van de kredietsom. Wij houden rekening met de aangetoonde bruto maandlast als uit een overeenkomst blijkt dat de werkelijke betalingsverplichting lager is dan 2% op maandbasis en deze tijdens de looptijd van de Jungo Hypotheek niet kan wijzigen. 11  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl Financiële verplichtingen die meetellen voor het toetsinkomen  Sommige financiële verplichtingen mag je aftrekken in de aangifte van de inkomstenbelasting. We brengen deze verplichtingen niet in mindering op je maximale woonlast, maar op de toetsinkomen. Hieronder staan deze verplichtingen verder toegelicht. Partneralimentatie Dit is de alimentatie die de aanvrager moet betalen aan een ex-partner. We brengen deze verplichting in mindering op het toetsinkomen. Erfpachtcanon  Het jaarlijks totaal te betalen erfpachtcanon wordt in mindering gebracht op het toetsinkomen. We doen dit ook wanneer de erfpacht voor bepaalde tijd is afgekocht. Aflossen bij passeren Als de aanvrager een krediet uit eigen middelen aflost vóór het passeren van de hypotheekakte, rekenen we die lasten niet mee. Dit moet worden aangetoond met een brief van de kredietverstrekker, waarin staat dat het krediet is afgelost. Als uit de BKR-toets al blijkt dat de aflossing is gedaan, dan is er geen brief nodig. Daarnaast moet worden aangetoond dat de aflossing met eigen geld is gedaan. Dit kan door een saldo opgave die op datum definitief aanbod niet ouder is dan drie maanden. Dubbele hypotheeklasten Is de aanvrager op het moment van passeren nog eigenaar van zijn huidige woning? Dan moet dit gemeld worden in de hypotheekaanvraag. Ook moet een opgave van de restantschuld worden overlegd. Deze mag niet ouder zijn dan 3 maanden. De aanvrager moet aantonen dat de dubbele netto maandlasten draagbaar zijn voor een periode van ten minste 12 maanden. Dat kan met een bewijs van eigen middelen of door een werkelijke maandlastenberekening aan te leveren. Bovendien moet de aanvrager aantonen dat een mogelijk verkoopverlies opgevangen kan worden. Woning staat te koop of is al verkocht? Dan moet dat worden aangetoond met een kopie van de getekende verkoopopdracht of verkoopovereenkomst. Huidige woning nog niet verkocht en staat (nog) niet te koop? Dan worden de werkelijke lasten van de lopende hypotheek meegenomen in de berekening van de maximaal toegestane woonlast. De werkelijke lasten kunnen worden aangetoond met een opgave van de huidige hypotheekgever. 12  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl Restschuld Het is niet mogelijk om een restschuld mee te financieren bij Jungo. Wanneer er sprake is van een restschuld moet de aanvrager aantonen dat er een betalingsregeling is getroffen of dat de restschuld is kwijtgescholden. 13  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl Onderpand Met de Jungo hypotheek kan de aanvrager Nederlandse woonhuizen of appartementen voor eigen bewoning financieren. Eisen aan het onderpand Om in aanmerking te komen voor een Jungo hypotheek stellen we een aantal eisen aan een onderpand:  • Het bevindt zich in Nederland; • Alle beoordelingspunten voor het onderhoud zijn minimaal voldoende (zie ook de paragraaf over taxatie); • Het is bedoeld voor eigen bewoning door de aanvrager(s); • Het is (een combinatie van) een stuk grond, een gebouw (opstal), appartementsrecht en/of het recht van erfpacht; • De minimale marktwaarde is € 100.000. Taxatie van het onderpand De marktwaarde van het onderpand moet altijd aangetoond worden door een taxatierapport, inclusief alle bijlagen. Wij gebruiken altijd de getaxeerde huidige marktwaarde. Dat is de waarde vóór een eventuele verbouwing. Hieronder lichten we de vereisten toe met betrekking tot het onderpand en de taxatie. Geldigheid, aanvullende waardebepaling en courantheid onderpand Op de datum van het definitief aanbod mag het taxatierapport niet ouder zijn dan 6 maanden. Een aanvullende waardebepaling of WOZ-waardering accepteren we niet. De courantheid van het onderpand mag maximaal 12 maanden zijn. Waar moet de taxatie aan voldoen? Een onafhankelijke, erkende taxateur moet de taxatie uitvoeren. Deze taxateur mag niet bij de transactie betrokken zijn en moet bekend zijn met de lokale situatie. Vervolgens moet een validatie-instituut, gecertificeerd volgens de voorwaarden van Stichting Taxaties en Validaties (STenV), het taxatierapport valideren. Het rapport moet overeenkomen met het meest recente model ‘Taxatierapport financiering woonruimte’, inclusief alle bijlagen zoals kadastraal uittreksel en inzicht in de erfpachtsituatie. Als het te taxeren onderpand in de gemeente Utrecht, Den Haag, Amsterdam of Rotterdam ligt, mag het maximaal 10 kilometer van de vestigingslocatie van de taxateur liggen. Ligt het onderpand in de provincie Groningen, Friesland of Zeeland of op de Waddeneilanden, dan mag het maximaal 30 kilometer van de vestigingslocatie van de taxateur liggen. In alle andere gevallen mag het te taxeren onderpand maximaal 20
14  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl kilometer van de vestigingslocatie van de taxateur liggen. Wij gaan daarbij altijd uit van de postcode van de taxateur. Vereniging van Eigenaren (VvE) Als een gebouw wordt gesplitst in appartementsrechten wordt er een Vereniging van Eigenaren (VvE) opgericht. Staat van onderhoud Om in aanmerking te komen voor een Jungo hypotheek moeten alle onderdelen van het onderpand door de taxateur als voldoende of goed beoordeeld worden. Wat moet er uit de taxatie blijken? In het taxatierapport en de bijlagen moet de volgende informatie staan:  • Welk onderhoud wanneer plaats moet vinden; • Wat de kosten van het onderhoud zijn; • Dat het saldo van het onderhoudsfonds hoger is dan de kosten van het benodigde onderhoud; • Indien van toepassing: Dat de begroting van de VvE voldoende is om het MJOP  (Meerjarenonderhoudsplan) uit te kunnen voeren. In de onderstaande tabel staan de toegestane scenario’s. VvE is actief Bouwkundige staat Stand onderhoudsfonds Wat hebben we nodig? Voldoende of goed Voldoende of goed • Taxatierapport Voldoende of goed Onvoldoende • Taxatierapport • MJOP VvE is in oprichting in verband met splitsing Voldoende of goed - • Taxatierapport • Splitsingsakte VvE is slapend, maar wordt geactiveerd Voldoende of goed - • Taxatierapport • MJOP  Bij meer dan 10% achterstallig onderhoud vragen we ook een bouwkundig rapport. 15  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl Erfpacht Erfpacht is alleen toegestaan van (semi-)overheidsinstanties. Dit zijn gemeentes, provincies, hoogheemraadschappen of woningbouwverenigingen.