6:265  BW. Dit kan anders zijn indien de koopovereenkomst wel onderworpen was aan een
ontbindende voorwaarde ter zake van gereed krijgen door koper van de financiering daarvoor (het
zogeheten financieringsvoorbehoud), maar dit zal doorgaans niet het geval zijn in de huidige markt. 25 Art. 3:81  lid 2 sub a BW. 26 Dit zal conform de beroepsregels van de notaris niet zijn dan nadat hij (ten minste) een werkdag
na inschrijving van de leveringsakte in de openbare registers van het Kadaster zijn narecherche
heeft kunnen verrichten en daaruit geen bijzonderheden volgden (bijv. een eerdere levering of
(faillissements)beslag). 27 Welk moment acceptabel is voor partijen wordt per transactie bepaald. Dit artikel uit Onderneming en Financiering is gepubliceerd door Boom juridisch en is bestemd voor anonieme bezoekerDe financiering van ‘Groninger akte’-transacties na het arrest Rabobank/Reuser
Onderneming en Financiering 2021 (29) 4
doi: 10.5553/OenF/15701247202102900400577potheekrecht van de Inkomende Financier tweederangs. In de huidige vastgoed-
financieringspraktijk is het gebruikelijk dat de Uitgaande Financier zijn hypo -
theekrecht pas vrijgeeft op het moment dat hij is afgelost.28 Dit zal op zijn vroegst
de ochtend na inschrijving van de akte van levering in het Kadaster zijn, mits de
akte van levering voor 15.00 uur29 op een werkdag is aangeboden ter registratie, de
volgende dag tevens een werkdag is en er geen bijzonderheden volgen uit de nare -
cherche. Die praktijk is niet beperkt tot de situatie waarin de Groninger akte wordt
gebruikt. De huidige praktijk beslecht de voornoemde patstelling daarmee in het
voordeel van de Uitgaande Financier. Door de hierna te vermelden notarisbrief en
het gebruikmaken van een notariële kwaliteitsrekening worden in de praktijk de
risico’s ondervangen. Niettemin vragen wij ons af of die praktijk voldoende recht
doet aan de belangen van de Inkomende Financier. Deze praktijk leidt met name bij niet-Nederlandse financiers (zijnde partijen die
niet of minder bekend zijn met het Nederlandse goederenrechtelijke stelsel, ka -
dastrale systeem en marktgebruik) tot weerstand, waarbij de focus ligt op de vraag
(i) waarom zij als Inkomende Financier geen eersterangs zekerhedenpositie (kun -
nen) verkrijgen op het moment van uitboeken van de gelden (of zelfs al bij het
aangaan van de kredietovereenkomst30) en (ii) hoe risico’s voor de Inkomende Fi -
nancier in het kader daarvan worden afgedekt. Ter beperking van die risico’s wor -
den meestal de op en rond closing  van de transactie, met name door de notaris, te
nemen stappen uitgebreid (in chronologische volgorde) beschreven in een zoge -
naamde notarisbrief, aangevuld met afspraken omtrent wanneer gesproken kan
worden van een succesvolle closing en wat er gebeurt als closing om welke reden
dan ook niet als succesvol moet worden geacht.31 Met het oog op deze weerstand
gaan wij ervan uit dat indien het mogelijk is om bij een ‘Groninger akte’-transactie
wel een eersterangs hypotheekrecht te vestigen ten gunste van de Inkomende Fi -
nancier, zij het op een voorwaardelijk eigendomsrecht, dit de (sterke) voorkeur van
deze partij zal hebben. We zullen zien dat de Uitgaande Financier hier dan wel zijn
medewerking aan dient te verlenen. Het is daarbij wat ons betreft te makkelijk om
de in dit artikel voorgestelde structuur al af te wijzen met het standpunt dat een
Uitgaande Financier geen reden heeft om mee te werken aan een eersterangs hypo -
theekrecht voor een Inkomende Financier. De Uitgaande Financier moet immers
28 Soms is de Uitgaande Financier bereid om zijn hypotheekrecht vrij te geven op een eerder moment,
namelijk het moment dat de notaris de op zijn kwaliteitsrekening gestorte gelden (althans het re -
levante deel daarvan) gaat houden voor rekening van de Uitgaande Financier (i.e. het moment dat
uit de narecherche is gebleken dat levering heeft plaatsgevonden zoals beoogd en zonder tussentijds
gelegde (faillissements)beslagen of eerdere inschrijvingen). 29 Het Kadaster hanteert 15.00 uur als uiterste tijdstip waarvoor in te schrijven akten moeten zijn
aangeboden. Wordt een akte later aangeboden ter inschrijving, dan zal deze per 9.00 uur op de
eerstvolgende werkdag als ingeschreven worden geacht. 30 Op welk moment het object immers in dit soort ‘Groninger Akte’-transacties doorgaans al voor -
waardelijk zal zijn overgedragen aan de verkrijger door middel van een onvoorwaardelijke levering
en de verkrijger onder ontbindende voorwaarde dit (voorwaardelijk) eigendomsrecht dus reeds
heeft verkregen. 31 Het gaat de reikwijdte van dit artikel te buiten om daar nader op in te gaan. Zie bijv. P .H.N.