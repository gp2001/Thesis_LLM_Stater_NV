Ter informatie: Wegens technisch onderhoud zal deze website donderdag 18 april tussen 17:00 en 17:30 uur in mindere mate beschikbaar zijn. U bent nu hier: Publicaties Officiële publicaties Primaire navigatie Andere sites binnen Andere sites binnen Aankondigingen over uw buurt Zoals bouwplannen en verkeersmaatregelen. Dienstverlening Zoals belastingen, uitkeringen en subsidies. Beleid & regelgeving Officiële publicaties van de overheid. Contactgegevens overheden Adressen en contactpersonen van overheidsorganisaties. U bent hier: Kamerstuk Extra informatie Gerelateerd Publicaties in kamerdossier Hoofddocument en bijlagen Geconsolideerde regelgeving Publicaties referendum 33 532 Nr. 39 Aan de Voorzitter van de Tweede Kamer der Staten-Generaal Den Haag, 16 februari 2015 Met deze brief wil ik u informeren over het verloop van het verkoopproces van de verzekeringsgroep
REAAL (tegenwoordig bekend als Vivat) door SNS REAAL N.V. (hierna: SNS REAAL of de
Holding). Deze verkoop vormt onderdeel van het herstructureringsplan van SNS REAAL. Er heeft de afgelopen maanden een open en transparant proces plaatsgevonden, waarbij
86 partijen benaderd zijn om een bod te doen. Uiteindelijk heeft dit geresulteerd
in een bindend bod van Anbang Group Holdings Co Limited (hierna: Anbang). SNS REAAL
en Anbang hebben afgelopen zaterdag een overeenkomst tot koop van REAAL N.V. getekend,
nadat ik heb ingestemd met deze voorwaardelijke verkoop, zoals ook geadviseerd door
NLFI. De koopprijs is thans vastgesteld op EUR 150 miljoen voor de aandelen in REAAL N.V. Overeengekomen is verder dat een herkapitalisatie tot een niveau van 140%–150% (Solvency
II) zal worden gedaan (naar schatting betreft dit een herkapitalisatie van EUR 770
miljoen tot EUR 1 miljard). Tevens lost Anbang de interne leningen van SNS Bank en
de Holding aan REAAL af, ter waarde van in totaal EUR 552 miljoen. De prijs kan nog
hoger uitvallen indien er tussen nu en 30 juni a.s. positieve ontwikkelingen voordoen;
de prijs kan ook lager uitvallen in geval van negatieve ontwikkelingen. Negatieve
ontwikkelingen worden verrekend via de prijs van de aandelen en van twee interne leningen
van EUR 302 miljoen. Het tekenen van deze voorwaardelijke koopovereenkomst is een belangrijke stap in het
proces van de verkoop van REAAL N.V. Er moeten de komende periode nog verschillende
vervolgstappen worden gezet die moeten uitwijzen of de verkoop definitief kan plaatsvinden. Zo moeten De Nederlandsche Bank (hierna: DNB) als prudentieel toezichthouder op de
Nederlandse verzekeringssector, en de Chinese toezichthouder op de verzekeringssector
nog toestemming verlenen voor de verkoop. Ondanks deze onzekerheden, die ik verderop
in deze brief uitgebreider zal toelichten, is dit een mijlpaal in de verkoop van REAAL
N.V. Hiermee wordt een speler van aanzienlijke omvang in de Nederlandse verzekeringssector
een goede toekomst geboden. Om een beeld te schetsen van de omvang van REAAL N.V.:
de dochters van REAAL N.V. hebben in totaal meer dan zes miljoen polissen in beheer
en ongeveer EUR 3 miljard aan bruto premie-inkomen in 2014. REAAL N.V. heeft ongeveer
4.000 werknemers.