4. Andere algemene ledenvergaderingen worden gehouden zo dikwijls het bestuur dit wenst, of tenminste een zodanig aantal leden als bevoegd is tot het uitbrengen van een/tiende gedeelte der stemmen op basis van het aantal leden per één januari van het betreffende verenigingsjaar, dit schriftelijk aan het bestuur onder opgave van redenen en van de te behandelen agendapunten verzoekt. In het laatste geval is het bestuur verplicht tot het bijeenroepen van een vergadering op een termijn van niet langer dan vier (4) weken. Indien aan het verzoek binnen veertien (14) dagen geen gevolg wordt gegeven, kunnen de verzoekers zelf tot de bijeenroeping overgaan, door oproeping overeenkomstig het bepaalde in artikel 15. BIJEENROEPING ALGEMENE LEDENVERGADERING Artikel 15 1. De algemene ledenvergaderingen worden bijeengeroepen door het bestuur, onverminderd het bepaalde in artikel 14 lid 4 en worden gehouden binnen Nederland, ter plaatse als te bepalen door degene(n) die de oproeping voor de _ vergadering doet (doen) uitgaan. 2. De oproeping geschiedt schriftelijk aan de adressen van de leden. De termijn voor de oproeping bedraagt tenminste vier (4) weken. Bij de oproeping tot een algemene ledenvergadering worden vermeld de plaats, de datum en het tijdstip daarvan, alsmede de agendapunten. Bij de toezending van de agenda worden de leden erop gewezen dat elk lid recht heeft om tot één (1) week vóór de vergadering desgevraagd de vergaderstukken toegezonden te krijgen. Zodra een lid tijdig schriftelijk het bestuur om deze stukken heeft verzocht zal _ het bestuur voor tijdige toezending zorgdragen, zodanig dat het lid in de gelegenheid is om de stukken voor de vergadering te bestuderen. Een groep van tenminste tien (10) leden heeft het recht agendapunten voor de behandeling in de algemene ledenvergadering schriftelijk bij het bestuur in te dienen, behoudens het geval dat het betreft een vergadering als bedoeld in artikel 14 lid 4. Door de leden ingediende agendapunten dienen uiterlijk vier (4) weken voor de vergadering in het bezit te zijn van het bestuur. Het bestuur neemt de door de leden ingediende agendapunten in de agenda op tenzij zwaarwegende belangen van de vereniging zich daartegen verzetten. 3. In een algemene ledenvergadering kan uitsluitend rechtsgeldig worden besloten ten aanzien van geagendeerde punten. In spoedeisende gevallen kan een agendapunt staande de vergadering worden _ toegevoegd mits hiertoe wordt besloten met tenminste twee/derde van de stemmen. De voorzitter van de vergadering bepaalt op welk moment de vergadering een _ aldus ingelast agendapunt zal behandelen. TOEGANG EN STEMRECHT Artikel 16 1. Toegang tot de algemene ledenvergadering hebben alle leden. Over toegang tot de algemene ledenvergadering van anderen beslist het bestuur. 2. Stemgerechtigd zijn de leden. Elk lid heeft één stem. 3. Een lid kan zijn stem bij schriftelijke volmacht door een ander lid laten uitbrengen, met dien verstande dat een lid ten hoogste vijf (5) stemmen als gevolmachtigde kan uitbrengen; bestuursleden kunnen niet als gevolmachtigde optreden. VOORZITTERSCHAP; NOTULEN Artikel 17 1. De algemene ledenvergadering wordt geleid door de voorzitter van het bestuur.