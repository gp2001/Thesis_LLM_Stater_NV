e. openbaar dronkenschap te vertonen of onder invloed van drugs het Gebouw of de Plaats te betreden; f. (huis-)dieren, niet zijnde een hulphond, mee te brengen in het Gebouw of de Plaats. De Bezoeker is verplicht om mee te werken aan fouillering (inclusief eventuele controle van (hand-) bagage bij een bezoek aan een Evenement. Als de Bezoeker medewerking weigert, kan de Bezoeker de (verdere) toegang tot het Gebouw of de Plaats worden ontzegd zonder dat de Bezoeker recht heeft op restitutie van het toegangsbewijs en/of overige kosten. Ten behoeve van de bespeler(s) en medebezoekers is het de Bezoeker verboden om zonder toestemming van het Podium foto-, video-, film,- en geluidsopnames te maken, en/of om hiervoor geschikte apparatuur tijdens het Evenement te gebruiken. Het is de Bezoeker niet toegestaan (een enkel deel van) de (livestream-)voorstelling te reproduceren, verspreiden of uit te zenden in welke vorm en door welk middel dan ook, of op te slaan in een database of terugzoeksysteem. Bij overtreding kan de Bezoeker de (verdere) toegang tot het Gebouw of de Plaats worden ontzegd en een boete worden opgelegd zoals vastgelegd in artikel 3.5, zonder dat de Bezoeker recht heeft op restitutie van het toegangsbewijs en/of overige kosten. Binnen het Gebouw of de Plaats geldt een rookverbod, met uitzondering van eventueel daarvoor bestemde rookruimtes. Een functionaris van het Gebouw of de Plaats heeft het recht om bij overtreding de Bezoeker de (verdere) toegang tot het Gebouw of de Plaats te ontzeggen, zonder dat de Bezoeker recht heeft op restitutie van het toegangsbewijs en/of overige kosten. Het Podium kan de Bezoeker verplichten tot het gebruik van een locker, of om de jas, tas en/of andere grote voorwerpen af te geven bij de garderobe. Daaronder begrepen en niet beperkt tot: koffers, kinderwagens, rolstoelen, paraplu’s, helmen, motorpakken, rollators, kinderstoeltjes e.d. Verplichting tot afgifte van bovenstaande goederen kan alleen als de garderobe gedurende de aanwezigheid van de Bezoeker bewaakt is. Voor het gebruik van de garderobe of locker kan het Podium een vergoeding vragen. Per afgegeven voorwerp wordt één ontvangstbewijs verstrekt. Voorwerpen worden uitsluitend tegen overhandiging van dit ontvangstbewijs teruggegeven. Uitsluitend in geval van betaalde garderobe is de aansprakelijkheid van het Podium ten alle tijden beperkt tot € 150,- voor elk bij de garderobe afgegeven voorwerp (inclusief inhoud). Het Podium is niet aansprakelijk voor andere schade dan schade aan of in verband met de vermissing van een voorwerp zelf, en dus niet voor indirecte en/of gevolgschade. Afgegeven voorwerpen worden door het Podium bewaard uitsluitend voor de duur van het Evenement. De Bezoeker is verplicht bij de garderobe afgegeven voorwerpen bij het Podium af te halen voordat hij het Gebouw of de Plaats verlaat. Wordt een afgegeven voorwerp niet opgehaald na afloop van een Evenement, dan heeft het Podium het recht om geen teruggave te doen. Iedere overeenkomst van bewaarneming eindigt op het moment van het sluiten van het Gebouw of de Plaats, volgend op de inbewaargeving van het voorwerp. Het Podium mag een Bezoeker weigeren als deze niet de minimale leeftijd heeft bereikt die door de bespeler/impresario van het Evenement is opgegeven. Er geldt geen restitutie van al aangeschafte toegangsbewijzen en/of overige kosten. De Bezoeker kan door een functionaris van het Podium gevraagd worden zich te identificeren. Indien de Bezoeker geen identificatie kan laten zien, of deze weigert te tonen kan de Bezoeker de toegang tot het Gebouw of de Plaats worden geweigerd, zonder dat de Bezoeker recht heeft op restitutie van het toegangsbewijs en/of overige kosten. De persoonsgegevens van de Bezoeker, waaronder de gegevens met betrekking tot de naam, het adres, de postcode, woonplaats, telefoonnummer, geslacht, geboortedatum en het e-mailadres van de Bezoeker, die door het Podium worden geregistreerd in verband met de verkoop van een toegangsbewijs, worden in de administratie van het Podium opgenomen en eventueel verstrekt aan de relevante partner(s) bij het Evenement. Het doel van deze administratie is het beheer van en het kunnen beschikken over persoonsgegevens voor administratieve handelingen, bezoekersherkomstanalyse en mailings. De Bezoeker kan zich als betrokkene te allen tijde beroepen op het recht op inzage, en/of zich afmelden voor ontvangst van de mailings. Het Podium verwerkt de persoonsgegevens conform de toepasselijke wet- en regelgeving en in overeenstemming met haar privacybeleid, te vinden op de website van het Podium. Het Podium heeft het recht om van het Evenement waarbij de Bezoeker aanwezig is beeld- en/of geluidsopnamen te (doen) maken, voorafgaand, tijdens en/of na afloop van het Evenement. Het Podium handelt conform de Algemene Verordening Gegevensbescherming (AVG) door de Bezoeker niet identificeerbaar in beeld te brengen. Hierbij is het uitgangspunt dat een persoon identificeerbaar is als zijn identiteit redelijkerwijs, zonder onevenredige inspanning vastgesteld kan worden. Het verblijf van de Bezoeker in het Gebouw of de Plaats is geheel voor zijn/haar eigen rekening en risico. Het Podium is alleen aansprakelijk voor door de Bezoeker geleden zaaks- en/of gevolgschade of het aan de Bezoeker toegebracht letsel, die/dat rechtstreeks en uitsluitend het gevolg is van opzet of grove schuld van het Podium en/of zijn functionarissen. Alleen die schade waarvoor het Podium verzekerd is, dan wel naar redelijkheid en billijkheid verzekerd had moeten zijn, komt voor vergoeding in aanmerking, en alleen voor het gehanteerde maximum verzekerde bedrag resp. maximaal EUR 25.000 per gebeurtenis Als er geen uitkering plaatsvindt door de verzekering, om wat voor reden dan ook, dan is de aansprakelijkheid van het Podium beperkt tot een bedrag van EUR 25.000 per gebeurtenis of serie van samenhangende gebeurtenissen. De aansprakelijkheid van het Podium wordt onder meer uitgesloten voor: a. schade ten gevolge van het handelen van derden, waaronder begrepen door het Podium ingeschakelde personen en huurders van (ruimten in) het Gebouw of de Plaats en de door deze derden ingeschakelde personen; b. schade ten gevolge van het niet opvolgen van door de functionarissen van het Podium gegeven instructies en van het niet naleven van de in het algemeen geldende regels van fatsoen; c. (gevolg-)schade ten gevolge van niet voorzienbare wijzigingen in de aanvangs- en slottijden van de Evenementen waarop de overeenkomst tussen het Podium en de Bezoeker betrekking heeft; d. schade veroorzaakt door andere Bezoekers. In geval van overmacht, waaronder, in dit verband mede begrepen ziekte en/of afzegging van de bespeler(s), heeft het Podium het recht het Evenement te verschuiven naar een latere datum of het Evenement te annuleren. Indien het Evenement door het Podium wordt verplaatst blijft het toegangsbewijs geldig voor de nieuwe datum waarop het Evenement zal plaatsvinden. Het Podium kan er bij verplaatsing ook voor kiezen om nieuwe toegangsbewijzen voor het Evenement te verstrekken. In dat geval vervallen de eerder verstrekte toegangsbewijzen. Als de Bezoeker het Evenement op de nieuwe datum niet kan of wil bezoeken dan heeft hij het recht zijn toegangsbewijs in te leveren bij de partij waarbij het toegangsbewijs is aangeschaft en ontvangt hij een restitutie van het toegangsbewijs en/of overige kosten. Deze restitutie zal alleen plaatsvinden indien de Bezoeker binnen twaalf weken te rekenen vanaf de datum waarop het Evenement zou plaatsvinden een geldig en onbeschadigd toegangsbewijs aan het (voor)verkoopadres overlegt. Bij overmacht heeft alleen de Bezoeker die een consument is en het toegangsbewijs heeft gekocht bij het Podium of een officieel (voor)verkoopadres, recht op restitutie van de servicekosten. Het Podium is bij overmacht niet verplicht overige schade te vergoeden, ook niet als het Podium als gevolg van de overmacht een voordeel geniet. De Bezoeker kan geen aanspraak maken op (vervangende) toegang tot een ander Evenement. Het Podium is in aanvulling op artikel 6:75 Burgerlijk Wetboek niet aansprakelijk voor door de Bezoeker geleden schade, waaronder de restitutie van het toegangsbewijs en/of overige kosten, die is ontstaan ten gevolge van overmacht aan de zijde van het Podium. Onder overmacht wordt mede verstaan elke van de wil van het Podium onafhankelijke omstandigheid – ook al was deze ten tijde van de totstandkoming van de overeenkomst reeds als mogelijkheid te voorzien -, die nakoming van de overeenkomst tijdelijk of blijvend verhindert, alsmede, voor zover daaronder niet reeds begrepen, brand, staking, weersomstandigheden, van overheidswege opgelegde maatregelen ter voorkomen van de verspreiding van ziekte, terroristische dreiging en storing. Klachten over de uitvoering van de overeenkomst tussen het Podium en de Bezoeker moeten binnen acht dagen nadat de uitvoering van de overeenkomst heeft plaatsgevonden of plaats had moeten vinden bij de directie van het Podium zijn ingediend. Worden klachten na deze termijn ingediend, dan kan de directie van het Podium besluiten om deze niet in behandeling te nemen. Reclame is niet mogelijk met betrekking tot de volgende klachten en omstandigheden, en leiden niet tot enige verplichting tot schadevergoeding aan de zijde van het Podium: Klachten en omstandigheden die betrekking hebben op: a. wijzigingen in het programma, waaronder begrepen en niet beperkt tot, wijzigingen in de perso(o)n(en) van bespelers, in de samenstelling van het programma, tijdsbestek van het programma en verschuivingen van Evenementen naar een andere datum; b. de kwaliteit van de uitvoeringen van de Evenementen waarop de overeenkomst tussen het Podium en de Bezoeker betrekking heeft; c. overlast of ongemak veroorzaakt door andere Bezoekers of wederrechtelijke indringers daaronder begrepen en niet beperkt tot, geluidsoverlast, ongepast gedrag, diefstal en vernieling; bij herhaalde overlast of ongemak door bepaalde, nader te identificeren Bezoeker(s) zal het Podium al het mogelijke doen om deze Bezoekers in de toekomst (zo nodig) de toegang te ontzeggen; d. overlast of ongemak veroorzaakt door onderhoudswerkzaamheden aan het Gebouw of de Plaats, en/of op de gevolgen van deze onderhoudswerkzaamheden die redelijkerwijs op dat moment mochten worden verricht; e. overlast of ongemak veroorzaakt door het niet naar behoren functioneren van faciliteiten in de zalen van het Gebouw of de Plaats; f. overlast of ongemak, waaronder begrepen beperkt zicht voor de Bezoeker, veroorzaakt door (geluids-) opnamen door de media en de naar aanleiding daarvan getroffen technische voorzieningen in de zalen; g. (geluids-) overlast veroorzaakt door gelijktijdig plaatsvindende Evenementen, daaronder begrepen noodzakelijke handelingen die nodig zijn voor de voorbereiding op deze Evenementen, of die op enige andere wijze met deze Evenementen samenhangen, in andere ruimten van het Gebouw of de Plaats; h. de toewijzing en de verdeling van de plaatsen en/of een door omstandigheden noodzakelijke wijziging van het stoelenplan; i. overlast of ongemak, waaronder begrepen beperkt zicht op toneel en/of boventiteling; j. de aan- of afwezigheid van boventiteling, veroorzaakt door het niet naar behoren functioneren van de technische voorzieningen, dan wel de keuze van het Podium die voorziening al dan niet aan te bieden; k. overlast of ongemak door stakingen van het openbaar vervoer; l. ontzegging van de toegang tot een reeds aangevangen Evenement.