KVK GIDS VOOR
BEDRIJFSFINANCIERINGKamer van Koophandel®Colofon
Uitgave
Kamer van Koophandel®, januari 2023
KVK Gids voor bedrijfsfinanciering is een uitgave van KVK, Utrecht
Eindredactie en samenstelling
Marty Zanen (KVK)
Medewerking
Stichting MKB Financiering
Copyright
Alle rechten voorbehouden. Niets uit deze uitgave mag worden gereproduceerd door
middel van druk, fotokopie of op enig andere wijze zonder voorafgaande schriftelijke
toestemming van de auteurs. KVK streeft ernaar de informatie in de KVK Gids
voor Bedrijfsfinanciering zo actueel, volledig en nauwkeurig mogelijk te houden. Desondanks kunnen onjuistheden niet worden uitgesloten. Mocht je een fout zien
of ontbreekt er naar jouw idee informatie? Laat het ons weten, wij stellen jouw
reactie bijzonder op prijs. Aan de in deze uitgave vermelde bedragen en gegevens
kunnen geen rechten worden ontleend. Wanneer KVK verwijst naar hyperlinks van
derden dan betekent dit niet dat deze door KVK worden aanbevolen. KVK wijst iedere
aansprakelijkheid ten aanzien van deze hyperlinks van de hand. © 2023 KVK
2  |  KVK Gids voor bedrijfsfinancieringInhoudsopgave
Vooraf 4
1. Aanleiding financieringsbehoefte 5
1.1 Waarin ga je investeren 5
1.2 Kengetallen en begrippen 5
2. Voorbereiden financieringsaanvraag 9
2.1 Ondernemingsplan en cijfers 9
2.2 De rol van een financieringsadviseur 9
2.3 Pitchen 10
2.4 Waar letten financiers op? 10
2.5  Maak van afwijzingsredenen succesfactoren 11
3. Financieringsvormen 13
3.1 Selecteer je financieringsvorm 13
3.2  Eigen middelen en financiering uit eigen bedrijf 16
3.3 Subsidies en overheidsregelingen 17
3.4 Vreemd vermogen 194. Je financiering tegen het licht houden 24
4.1 Jaarlijkse check 24
4.2 Klachten 25
5. Handige links 26
3  |  KVK Gids voor bedrijfsfinancieringVooraf
Financiering voor je bedrijf
Naast een lening bij de bank zijn er nog veel andere financieringsvormen. Denk
aan crowdfunding, business angels, leasing en factoring. Heb je geld nodig
voor de start van je bedrijf of de verduurzaming of uitbreiding ervan? Of voor
overbrugging van een lastige periode? De KVK Gids voor bedrijfsfinanciering
is je wegwijzer en helpt je bij een passende keuze voor jouw situatie. Je vindt
informatie over de voorbereiding van een financieringsaanvraag. En waar een
financier op let. Daardoor ben je beter voorbereid en klop je bij de juiste financier
aan. Zo bieden wij meer houvast bij je financieringsaanvragen. Greet Prins
Voorzitter Raad van Bestuur KVKMarkt in beweging
De mkb-financieringsmarkt is sterk in ontwikkeling en dit geeft veel nieuwe
mogelijkheden voor ondernemers om financiering op te halen. Door het bredere
aanbod is de zoektocht naar financiering complexer geworden. Het platform Passend Financieren is een goed online startpunt om snel de
juiste financier of adviseur te vinden, maar het ontbrak nog aan een goede
gids met duidelijke informatie voor ondernemers. Daarom ben ik blij dat KVK
en het ministerie van Economische Zaken en Klimaat het initiatief hebben
genomen om samen met de Stichting MKB Financiering het aanbod van finan-
cieringsvormen te beschrijven. Dit helpt ondernemers die behoefte hebben aan
financiering van hun plannen en activiteiten op weg. Meer dan ooit gaat de
stelling op: voor elk goed plan is passende financiering beschikbaar! Ronald Kleverlaan, voorzitter Stichting MKB Financiering
4  |  KVK Gids voor bedrijfsfinanciering1. Aanleiding
financieringsbehoefte
Ondernemen betekent investeren. Dat kan in verschillende
situaties zoals start, groei of overname en bij verschillende
doelen. Financieel inzicht hebben en de taal van een financier
spreken, zijn factoren die bepalen of je een succesvol
ondernemer wordt. 1.1 Waarin ga je investeren
Er zijn veel aanleidingen om op zoek te gaan naar financiering. Denk aan specifieke
situaties en fasen waarin je onderneming zich bevindt zoals start, bedrijfsovername, groei,
internationalisering, innovatie en financiële problemen. Daarnaast kun je binnen die fasen
investeren in verschillende doelen zoals bedrijfsmiddelen, werkkapitaal of onroerend goed. Je vergroot de kans op een succesvolle financieringsaanvraag als je de financieringsvorm
en de financier zoveel mogelijk laat aansluiten bij het financieringsdoel. 1.2 Kengetallen en begrippen
Een financier gebruikt kengetallen om financiën te beoordelen. Enkele belangrijke zijn
solvabiliteit, rentabiliteit en liquiditeit. Als een of meer van die cijfers niet aan de criteria
voldoen, kan dat afwijzing van een aanvraag betekenen. Om een goede gesprekspartner voor je financier of financieel adviseur te zijn, is het
handig om inzicht te hebben in onderstaande begrippen. • De balans  is een overzicht van bezittingen, schulden en het eigen vermogen op een
bepaald moment (meestal 31 december). Je kijkt dan naar alles wat op dat moment
aanwezig is in jouw onderneming zoals alle schulden, goederen en uitstaande
5  |  KVK Gids voor bedrijfsfinancieringrekeningen. Dit geef je vervolgens in een balans schematisch weer.activa=bezittingen passiva=financiering
> 1 jaar vastgoed
bedrijfsmiddelenpermanent eigen vermogen
> 1 jaar hypotheek
leningen
lease
< 1 jaar voorraad
debiteuren
liquide middelen< 1 jaar rekening-courantkrediet
crediteuren
Tabel 1: Voorbeeld van een balans
• Activa  zijn de bezittingen van je bedrijf. Vaste activa zijn bezittingen die langer dan
een jaar in je bedrijf aanwezig zijn zoals inventaris en vastgoed. Vlottende activa
zijn bezittingen die korter dan een jaar in je bedrijf aanwezig zijn zoals voorraad en
vorderingen of geld dat je tegoed hebt van klanten. Liquide geld is direct beschikbaar
geld op je zakelijke rekening of in kas. • Passiva  zijn uitstaande schulden waarmee bezittingen zijn gefinancierd. Passiva
bestaan uit ingebracht eigen vermogen (eigen geld en middelen), lang en kort
vreemd vermogen (geld van derden). Bij lang vermogen is de looptijd van schulden
langer dan een jaar. Bij kort vermogen is de looptijd van schulden korter dan een jaar. • Crediteuren  zijn bedrijven of instanties aan wie jij geld moet betalen zoals
leveranciers en anderen die jou een factuur sturen. • Debiteuren  zijn bedrijven of particulieren aan wie je goederen of diensten hebt
geleverd en van wie je geld tegoed hebt omdat ze hun factuur nog moeten betalen. • De winst- en verliesrekening  is het overzicht van de opbrengsten (omzet) en kosten
van je onderneming in een bepaalde periode (meestal één jaar). • De brutowinstmarge  is het percentage van je omzet dat overblijft als je alle inkopen
hebt betaald. Je drukt de brutowinstmarge uit in een percentage van de inkoopprijs
of inkoopwaarde. Je kunt hiervoor de volgende formule gebruiken: (Omzet - kostprijs
van producten) / omzet * 100%.• Cash flow , of in het Nederlands kasstroom, is het verschil tussen je ontvangsten
en uitgaven gedurende een bepaalde periode. Als je uitgaven de ontvangsten
overtreffen, heet dat een negatieve kasstroom. Zijn de ontvangsten groter dan de
uitgaven, dan is er een positieve kasstroom. Het gaat niet alleen om contant geld,
maar ook om het tegoed op je bankrekening. • Liquiditeit  is de mate waarin je onderneming op de korte termijn aan haar
betalingsverplichtingen kan voldoen. Voor de beoordeling van de liquiditeit van een
onderneming gebruikt men drie kengetallen (ratio’s): current ratio, quick ratio en
netto-werkkapitaal. • Current ratio  geeft aan of je (kortlopende) schulden uit de vlottende activa kunt
betalen. Je berekent dit als volgt: Vlottende activa / kort vreemd vermogen = current
ratio. Als de vlottende activa groter zijn dan het kort vreemd vermogen is de current
ratio groter dan 1. Dat beoordeelt een financier als positief. • Quick ratio  geeft aan of je (kortlopende) schulden uit de vlottende activa kun
betalen. Het verschil met de current ratio is dat je bij deze berekening je voorraden
niet meerekent. Je berekent dit als volgt: (Vlottende activa – voorraden) / kort
vreemd vermogen = quick ratio. Een positieve waarde voor dit kengetal is minimaal
1. Aanvullend op de current ratio en de quick ratio kijkt een financier naar je
voorraadtermijn en debiteurentermijn. • Netto-werkkapitaal  is het verschil tussen vlottende activa en het kort vreemd
vermogen op de balans van jouw onderneming. Je berekent dit als volgt: Vlottende
activa - kort vreemd vermogen = netto werkkapitaal. Het (netto) werkkapitaal is
positief wanneer de vlottende activa groter zijn dan het vreemd vermogen op de
korte termijn. • Solvabiliteit  is de verhouding van je eigen vermogen ten opzichte van het
balanstotaal. Dit is de maatstaf om te beloordelen of je onderneming de schulden
op lange termijn kan voldoen.