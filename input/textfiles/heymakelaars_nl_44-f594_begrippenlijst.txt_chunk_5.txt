Als de koper een hypotheek nodig heeft dan is een volmacht meestal niet toegestaan door de leningverstrekker. MAISONNETTE Een maisonnette is een appartement met meerder verdiepingen dit in tegenstelling tot een appartement die uit één verdieping bestaat. MAKELAARDIJ Makelaardij is de overkoepelende term voor makelaars. Makelaars zijn in allerlei markten gebruikelijk, maar de meest bekende is de vastgoedmakelaar. Voorheen was makelaar een beschermd beroep, maar dit is inmiddels een aantal decennia een vrij beroep. Om aan te kunnen tonen dat een makelaar aan de minimale eisen voldoet zijn er brancheorganisaties opgericht. Hey! Makelaars is aangesloten bij VBO Makelaars en daardoor worden de makelaars van Hey! Makelaars regelmatig bijgeschoold. Zo kunnen wij onze kennis en kunde objectief blijvend aantonen. MEERJAREN ONDERHOUDSPLAN Een Meerjarenonderhoudsplan ook MJOP genoemd is een rapport voor een appartementengebouw waarin beschreven staat welk onderhoud er wanneer gaat plaatsvinden. Dit rapport wordt in opdracht van de Vereniging van Eigenaren opgesteld en is ook de basis van de maandelijkse bijdrage aan de VvE. Meestal wordt in het rapport gekeken naar een periode van 10 á 15 jaar, maar het is aan te raden dit rapport elke vijf jaar te herzien. MELDINGSPLICHT VERKOPER De verkoper van een woning is verplicht om (bouwkundige) gebreken die bekend zijn aan de koper te melden. Dit gaat vooral over zaken die niet direct zichtbaar zijn, want gebreken dit direct zichtbaar zijn hoeven niet gemeld te worden. Ook andere zaken zoals een rechts van overpad moeten gemeld worden. Zowel de makelaar als een eventuele aankoopmakelaar zijn hier in geïnteresseerd en daarom vraagt de makelaar meestal om een vragenlijst in de te vullen. De verkoper voldoet aan de meldingsplicht als deze lijst volledig en naar waarheid is ingevuld. MONUMENT Een monument is een stuk erfgoed uit het verleden dat van belang wordt gezien voor de maatschappij. In het geval van woningen zijn er vier typen monumenten te onderscheiden: rijksmonumenten, provinciale monumenten, gemeentelijke monumenten en beschermde stadsgezichten of dorpsgezichten. Al deze type monumenten komen met verschillende rechten en plichten dus in het geval van de aankoop van een monument is een aankoopmakelaar aan te raden. NATIONALE HYPOTHEEK GARANTIE De Nationale Hypotheek Garantie ook wel bekend als NHG is een garantie die kopers kunnen krijgen als zij een hypotheek afsluiten. In de praktijk betekent dit dat je een premie betaalt en daarvoor het risico op een restschuld afdekt. Als de woning verkocht wordt omdat de lening niet meer betaald kan worden en er blijft een restschuld over dan neemt de Nationale Hypotheek Garantie deze over. Hiermee neemt het risico voor de koper en de geldschieter af. Er is een maximale koopprijs van toepassing en deze verandert elk jaar. NEN 2580 MEETINSTRUCTIE De NEN 2580 is een norm waarin is opgenomen hoe de inhoud en gebruikersoppervlaktes van woningen moet worden opgenomen. Om te zorgen dat iedereen de woning op dezelfde manier opmeet is er een gezamenlijke meetinstructie opgesteld door de samenwerkende organisaties NRVT, NVM, VBO, Vastgoedpro. Op deze manier kan het gebruiksoppervlakte van woningen en m2-prijzen eerlijk vergeleken worden. NOTARIS Een notaris is bevoegd om mensen te helpen tot rechtsgeldige en bindende afspraken te komen. Voor veel overeenkomst is dit niet verplicht maar bij het kopen van een huis is dit wel verplicht. De notaris zal de akte van levering en de hypotheekakte opmaken en deze worden ondertekend bij het passeren. De koper kiest meestal de notaris, maar soms is er een projectnotaris aangewezen en deze is dan gekozen door de verkoper. Koopoverkmsten worden meestal opgemaakt door de verkopend makelaar, maar soms wordt dit ook gedaan door de notaris. Vaak als er geen makelaar betrokken is bij de transactie. NOTARISKOSTEN De notaris brengt een aantal kosten in rekening voor zijn diensten. Gebruikelijke zijn de leveringskosten voor de akte van levering en de hypotheekkosten voor de hypotheekakte. Verder zijn er kosten voor de identificatie van de koper en de verkoper en soms voor een volmacht. NWWI NWWI staat voor Nederlands Woning Waarde Instituut en ziet erop toe dat elke taxatie uniform en volgens de richtlijnen is opgesteld. In de praktijk betekend dit dat de taxateur het taxatierapport laat valideren door het NWWI. Banken vereisen een gevalideerd taxatierapport om fraude tegen te gaan. Dit wordt dus bereikt door de taxateur te toetsen door een onafhankelijke partij, het NWWI. ONDER BOD Op Funda kan een woning ‘onder bod’ staan. Dit betekent dat er onderhandeld wordt maar dat er nog geen overeenstemming is. De kans is groot is dat er overeenstemming wordt bereikt en dan wordt na het tekenen van het koopcontract en het verlopen van de bedenktijd de woning op ‘verkocht onder voorbehoud’ gezet. ONDERGRONDSE TANK Een ondergronds tank wordt gebruikt voor stookolievoorziening, toilet- en douchewater (septic tank) en komt in deze regio bijna niet voor. Heel soms in het buitengebied met hele oude, vooroorlogse woningen. ONDERHANDELEN De onderhandelingsprocedure start als het eerste bod is uitgebracht door de koper en de verkoper een tegenbod uitbrengt.