Dan vergoeden wij deze schade toch. Wij betalen
hiervoor maximaal € 25.000 per gebeurtenis voor alle verzekerde
personen samen. Wij betalen deze schade niet als:
• Die is ontstaan of veroorzaakt door de eigen schuld van de
benadeelde. • De benadeelde de schade via een andere verzekeraar of op
een andere manier vergoed kan krijgen. • De persoon die om een schadevergoeding vraagt, een ander is
dan de particulier die direct betrokken is bij de gebeurtenis (of
zijn nabestaanden). T oelichting
Met een ‘vriendendienst’ bedoelen wij: de werkzaamheden
die u doet bij iemand anders dan een verzekerde (vaak
vrienden of familie), zonder dat u daarvoor betaald wordt. Bijvoorbeeld het meehelpen bij een verhuizing van een
vriend. 2.3.4 Is er schade aan zaken van bezoekers, waarvoor u niet
aansprakelijk bent? Zijn er personen bij u op bezoek? En veroorzaakt u tijdens dit
bezoek schade aan de (meegebrachte) zaken van uw bezoek(ers)? Dan betalen wij voor deze schade maximaal € 1.000 per gebeurtenis
als uw handelen of nalaten niet onrechtmatig is. Wij betalen niet voor:
• Schade aan motorrijtuigen of rijwielen van het bezoek. • Schade aan zaken van personen die voor hun beroep op
bezoek zijn. Huurders of onderhuurders van kamers, woningen of gebouwen
van u, zien wij niet als bezoek(ers). 2.3.5 Is er sprake van aansprakelijkheid voor schade door
de woning? Wij verzekeren uw aansprakelijkheid voor schade als bezitter van
een woning of woonboot en de bebouwingen die daarbij horen. De woning of woonboot moet wel door u bewoond worden. Het
maakt niet uit of een deel van de woning of woonboot wordt
verhuurd. Let op
Zijn personen die voor u werken of bij u logeren de bezitter van een
gebouw (bijvoorbeeld hun eigen woning)? Dan zijn zij niet via deze
verzekering verzekerd voor aansprakelijkheid voor schade door
gebouwen. Voorbeeld
Stel, u bezit een woning. En de bloembak die aan uw balkon
hangt, valt naar beneden. Daardoor beschadigt een auto
van iemand anders dan een verzekerde. Deze schade is
verzekerd.5
Wordt de woning of woonboot nietmeer bewoond? Of woont u er nog niet? Dan verzekeren wij uw aansprakelijkheid als bezitter van deze
woning of woonboot voor maximaal twaalf maanden. Deze twaalf
maanden gaan in, zodra u de woning of woonboot heeft verlaten of
heeft verkregen. Bent u bezitter van een tweede woning, recreatiewoning,
stacaravan of huisje op volkstuincomplex in Europa? Dan verzekeren wij ook de aansprakelijkheid voor schade die door
deze gebouwen is veroorzaakt. Maar dit geldt alleen als deze
gebouwen niet uitsluitend worden gebruikt om aan anderen te
verhuren. Bent u bezitter van een woning of woonboot in Nederland die
nog in aanbouw is en bestemd is om zelf in te gaan wonen? Dan verzekeren wij ook de aansprakelijkheid voor schade die door
deze woning of woonboot ontstaat. Let op
U bent niet verzekerd voor alle andere gevallen van aansprakelijkheid
voor schade door de woning. Bijvoorbeeld de aansprakelijkheid
voor schade door woningen bestemd voor exploitatie. 2.4 Welke extra kosten betalen wij? Op uw polis staat voor welk bedrag u per gebeurtenis bent
verzekerd. Dit bedrag geldt voor alle verzekerde personen samen. Bovenop dit bedrag, betalen wij ook de volgende kosten. Proceskosten en wettelijke rente
Het kan voorkomen dat er juridische procedures moeten worden
gevoerd. Als wij dit hebben goedgekeurd of wij vragen om het
voeren van een procedure, dan betalen wij ook de kosten hiervan. Ook vergoeden wij de kosten voor rechtsbijstand als die in
opdracht van ons is gegeven. Duurt het een tijd voordat de schade wordt betaald? En moet u
wettelijke rente over het schadebedrag betalen? Dan vergoeden
wij ook de wettelijke rente over het bedrag dat wij volgens deze
verzekering moeten betalen.Waarborgsom in het buitenland
Stel dat u aansprakelijk bent voor schade die u heeft veroorzaakt
aan iets of iemand in het buitenland. Dan kan het gebeuren dat de
buitenlandse overheid een waarborgsom eist om zo de rechten van
het slachtoffer te garanderen. Als de door u veroorzaakte schade
binnen deze verzekering valt, dan betalen wij deze waarborgsom. De hoogte van de waarborgsom is maximaal € 45.000. Zodra de
waarborgsom vrijkomt, moet u dit zo snel mogelijk aan ons terug-
betalen. Ook moet u alles doen om de waarborgsom terug te krijgen.