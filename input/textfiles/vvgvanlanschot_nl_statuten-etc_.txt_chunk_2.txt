Het bestuurslidmaatschap eindigt voorts: a. door bedanken; b. door overlijden; c. door ontslag door de algemene ledenvergadering. In het geval onder a. genoemd treedt het bestuurslid af aan het einde van de eerste bestuursvergadering, volgend op de omstandigheid welke tot zijn aftreden heeft geleid. 5. Indien het aantal bestuursleden te eniger tijd daalt beneden drie (3), blijft het _ bestuur niettemin een wettig college vormen uiterlijk tot de afloop van de eerstvolgende algemene ledenvergadering, welke wordt gehouden nadat genoemde situatie is ontstaan en nadien tenminste twee (2) maanden zijn verlopen, door welke vergadering in de bestaande vacature(s) moet worden voorzien. Binnen twee (2) weken nadat genoemde situatie is ontstaan verzoekt het bestuur aan de leden, onder opgave van de datum van de desbetreffende algemene ledenvergadering, om een voordracht op te maken overeenkomstig _ het bepaalde in artikel 7. 6. Ingeval van belet of ontstentenis van alle bestuurders of de enige bestuurder is de persoon die de algemene vergadering daartoe heeft aangewezen casu quo _ zal aanwijzen tijdelijk met het bestuur belast. De algemene vergadering neemt zo spoedig mogelijk de nodige maatregelen teneinde een definitieve voorziening te doen treffen. Onder belet wordt te dezen verstaan het tijdelijk niet kunnen uitoefenen van de functie: a. door schorsing; b. door langdurig niet kunnen deelnemen aan bestuursbesluitvorming, waaronder: – door ziekte langer dan één maand; – door verblijf langer dan één maand in buitenland; – vermissing langer dan één maand; zonder dat gedurende deze termijn de mogelijkheid van contact tussen de bestuurder en de vereniging heeft bestaan, tenzij de algemene vergadering in een voorkomend geval een andere termijn vaststelt. Ingeval geen voorziening is getroffen als hiervoor bedoeld, wordt voorlopig voorzien in de uitoefening van de taken en bevoegdheden door de rechtbank op verzoek van iedere belanghebbende. BESTUURSFUNCTIES; BESTUURSVERGADERINGEN; BESLUITVORMING DOOR HET _ BESTUUR Artikel 9 1. Het bestuur kent de functies van voorzitter, secretaris en penningmeester. De ledenvergadering wijst uit de bestuursleden, op voorstel van het bestuur, de voorzitter aan. De bestuursleden verdelen de overige bestuursfuncties en de werkzaamheden _ van het bestuur in onderling overleg met inachtneming van de specifieke taken van de voorzitter, de secretaris en de penningmeester van het bestuur. 2. Het bestuur vergadert zo dikwijls de voorzitter of twee andere bestuursleden dit wenselijk achten, doch tenminste éénmaal per half jaar. De oproeping voor een bestuursvergadering geschiedt schriftelijk door de secretaris op een termijn van tenminste twee (2) weken onder vermelding van_ de agenda en onder toevoeging van de bij de agenda behorende bijlagen. 3. De bestuursvergaderingen worden geleid door de voorzitter en bij diens afwezigheid door degene, die daartoe door het bestuur wordt aangewezen. Bestuursleden kunnen staande de vergadering agendapunten inbrengen mits met toestemming van de voorzitter van de vergadering. 4. Ieder bestuurslid brengt ter vergadering één stem uit. Bestuursleden kunnen zich op een vergadering niet laten vertegenwoordigen. 5. Geldige besluiten worden genomen met meerderheid van stemmen in een vergadering, waarin meer dan de helft van het aantal bestuursleden aanwezig _ is. Stemming over zaken geschiedt mondeling. Stemming over personen geschiedt schriftelijk, tenzij de meerderheid van de aanwezige bestuursleden anders bepaalt. Blanco stemmen en ongeldige stemmen worden geacht niet te zijn uitgebracht. Bij staken van stemmen wordt het voorstel geacht niet te zijn aangenomen. 6.