Eigendomsvoorbehoud, verpandingen
en voorwaardelijk eigendomsrecht
De grens tussen goederenrecht en verbintenissenrecht en mogelijke toepassingen
(Rabobank/Reuser)
M r . A . H . S c h e l t e m a *
1 Inleiding
Sinds de invoering van het huidige Burgerlijk Wetboek (BW)
bestaat er onduidelijkheid over de goederenrechtelijke gevol-
gen van een overdracht onder voorwaarde, in het bijzonder
over het eigendomsvoorbehoud als meest voorkomend voor-
beeld daarvan. Er bestaat in de literatuur onduidelijkheid of
een koper die een zaak onder eigendomsvoorbehoud koopt,
wel direct een recht verkrijgt, of dat recht goederenrechtelijke
werking (werking jegens derden) heeft en of de koper over dat
recht kan beschikken.1
Onder het oude BW was die onduidelijkheid minder vanwege
de aan het intreden van de voorwaarde verbonden terugwer-
kende kracht. Het is dan ook opmerkelijk dat het ruim 24 jaar
heeft geduurd voordat de Hoge Raad in zijn baanbrekende
arrest van 3 juni 2016 (Rabobank/Reuser)2 aan genoemde
onduidelijkheden een eind heeft gemaakt, terwijl de wetgever
met de invoering van het BW helemaal geen andere rechtsge-
volgen heeft beoogd te verbinden aan de (goederenrechtelijke)
gevolgen van overdracht onder voorwaarde. Achteraf bezien is
* Mr. A.H. Scheltema is advocaat bij NautaDutilh in Amsterdam. 1. Zie voor een overzicht van de literatuur de instructieve conclusie van
A-G Rank-Berenschot onder HR 3 juni 2016, ECLI:NL:HR:
2016:1046, NJ 2016/290 m.nt. F.M.J. Verstijlen (Rabobank/Reuser). Zie ook F.M.J. Verstijlen, Het eigendomsrecht in nevelen, WPNR
2007/6725, A.H. Scheltema, Eigendomsvoorbehoud, overdracht en ver-
panding van eigendom onder opschortende voorwaarden, MvV 2013,
afl. 6, p. 155-164, en zie recent over dit arrest Asser/Mierlo 3-IV
2016/522, HR 3 juni 2016, ECLI:NL:HR:2016:1046, NJ 2016/290
m.nt. F.M.J. Verstijlen, HR 3 juni 2016, ECLI:NL:HR:2016:1046, JOR
2016/287 m.nt. N.E.D. Faber en S.C.J.J. Kortmann, HR 3 juni 2016,
ECLI:NL:HR:2016:1046, JIN 2016/154 m.nt. G.J. de Bock en R.A.G. de Vaan, T.H.D. Struycken, Financiering van een koper onder eigen-
domsvoorbehoud, BB 20 juli 2016, R. Mellenbergh, Het arrest van de
Hoge Raad van 3 juni 2016 met betrekking tot de beschikkingsbevoegd
van een verkrijger onder eigendomsvoorbehoud, FIP 2016/330, afl. 7,
J.H.M. Spanjaard, Eigendomsvoorbehoud: de inwerking van een con-
tract op goederenrecht, Contracteren 2016, afl. 3, p. 83-88 en B.A. Schuijling, Pandrecht op voorwaardelijke eigendom: een volwaardige
zekerheid?, RMThemis 2017, afl. 1, p. 18-26.