Iedere eigenaar kan te allen tijde inzage van de notulen verlangen. III. Bestuur van de vereniging
Artikel 41
1. Het bestuur berust bij één of meer bestuurders, die al dan niet uit de eigenaars door de vergadering worden benoemd. In het geval dat er meer bestuurders zijn , benoemen zij één hunner tot voorzitter van het
bestuur. Tevens benoemen zij een secretaris en een penningmeester uit hun midden; beide
functies kunnen in één persoon verenigd worden. 2. De bestuurders worden benoemd voor onbepaalde tijd en kunnen te allen tijde worden ontslagen. 3. Het bestuur beheert de middelen van de vereniging, waaronder begrepen de gelden
gereserveerd voor het periodiek onderhoud en de noodzakelijke vernieuwingen als bedoeld
in artikel 4 eerste lid, onverminderd het bepaalde in artikel 32. De vergadering kan regelen vaststellen met betrekking tot het beheer van middelen van de vereniging. De vergadering kan besluiten de administratie - waaronder dient te worden verstaan het incasseren van alle ontvangsten en het doen van alle uitgaven, het voeren van de boekhouding in de meest uitgebreide zin en het verstrekken van de nodige specificaties en
opgaven aan de eigenaars en het bestuur, zoals een en ander nader zal worden geregeld in
de desbetreffende overeenkomst - op te dragen aan een door haar aan te wijzen administratief beheerder en onder de voorwaarden als door haar met die beheerder zullen worden overeengekomen. 4. Het bestuur behoeft de machtiging van de vergadering voor het instellen van en berusten
in rechtsvorderingen en het aangaan van dadingen, alsmede voor het verrichten van rechtshandelingen en het geven van kwijtingen een belang van een nader door de
vergadering vast te stellen bedrag te boven gaande. Het bestuur behoeft geen machtiging om in een geding verweer te voeren en voor het nemen van conservatoire maatregelen. 5. Voor zover in verband met de omstandigheden het nemen van spoedeisende maatregelen welke uit een normaal beheer kunnen voortvloeien noodzakelijk is, is het bestuur zonder opdracht van de vergadering hiertoe bevoegd, met dien verstande dat het voor het aangaan
van verbintenissen een belang van een nader door de vergadering vast te stellen bedrag te
boven gaande de machtiging nodig heeft van de voorzitter van de vergadering. 6. Het bestuur is verplicht aan iedere eigenaar alle inlichtingen te verstrekken betreffende de administratie van het gebouw en het beheer van de fondsen welke die eigenaar mocht verlangen en hem op zijn verzoek inzage te verstrekken van alle op die administratie en dat
beheer betrekking hebbende boeken, registers en bescheiden; het houdt de eigenaars op de
hoogte van het adres en het telefoonnummer van het bestuur. 7. Het bestuur dient te bestaan uit een oneven aantal personen. Indien het bestuur uit meer dan een bestuurslid bestaat, besluit het bestuur bij volstrekte meerderheid van de uitgebrachte stemmen in een bestuursvergadering, waarin alle bestuursleden aanwezig of schriftelijk vertegenwoordigd zijn. Artikel 38 zesde lid is van overeenkomstige toepassing, met dien verstande dat de nieuwe
vergadering niet vroeger dan een week na de eerste kan worden gehouden. Artikel 42
Het bestuur legt een register aan van eigenaars en gebruikers. Na kennisgeving als bedoeld in de artikelen 5:122 tweede lid en 5:123 vierde lid van het
Burgerlijk Wetboek en na ontvangst van de verklaring als bedoeld in artikel 24 eerste lid wordt het register door het bestuur bijgewerkt. Artikel 43
Het bestuur is verplicht de kasmiddelen van de vereniging te plaatsen bij een bank op een
rekening ten name van de vereniging. M. Huishoudelijk Reglement
Artikel 44
1.