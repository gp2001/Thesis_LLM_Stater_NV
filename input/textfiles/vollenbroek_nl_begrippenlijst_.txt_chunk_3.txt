De effectieve rente geeft de werkelijke kostprijs van de hypotheek per jaar aan. Bij de berekening van de effectieve rente wordt naast de nominale rente ook rekening gehouden met de eventuele afsluitkosten, het tijdstip van betalen (aan het begin of aan het einde van de maand) en het aantal betalingen per jaar (elke maand, elk kwartaal etc.). Het wordt ook wel de bruto-werkelijke-rente genoemd. De eigendomsakte is een door het kadaster gewaarmerkt afschrift van de transportakte. Je ontvangt een eigendomsakte van de notaris. Het is het bewijs dat de woning of het object van u is. Het eigendomsbewijs is een akte die door de notaris wordt opgemaakt bij de eigendomsoverdracht van onroerende zaken. De notaris laat deze akte registreren bij het Kadaster. Een eigendomsbewijs wordt ook wel akte van levering of transportakte genoemd. Sommige notarissen geven het eigendomsbewijs direct mee aan de koper. Andere notarissen sturen het document op. Het eigenwoningforfait is een bedrag dat de belastingdienst in uw belastingaangifte bij uw inkomen telt. Zij zien de huur die u uitspaart omdat u in een eigen huis woont, als inkomen. Over dit fictieve inkomen, het eigen woningforfait, betaalt u inkomstenbelasting. Een eindinspectie vindt plaats bij de oplevering van de verkochte woning. Koper, verkoper en de betrokken makelaars lopen gezamenlijk een rondje door de woning om te controleren of de woning in de afgesproken staat wordt opgeleverd. Tijdens zo’n inspectie controleert men bijvoorbeeld de werking van de cv-ketel. Ook worden de toiletten doorgespoeld en e.v.t. de ramen op hun werking gecontroleerd. Wanneer je een bod doet op een huis, kun je in veel gevallen een tegenvoorstel verwachten. Ook kan de verkoper besluiten niet in onderhandeling te gaan omdat het bod te laag is. Wanneer je wel in onderhandeling komt, kun je na het tegenvoorstel van de verkopers een nieuw tegenvoorstel doen. Er kan een moment komen dat je als koper niet hoger wilt gaan bieden, datzelfde kan voor de verkopers gelden dat ze niet lager willen zakken. Zo’n uiterste bod noemt men ook wel eindvoorstel. Een erfdienstbaarheid betekent dat er een recht is gevestigd op een stuk grond of bebouwing. De meest bekende zijn recht van overpad, recht van uitrit en kabels en leidingen in de grond. Anderen (dan de eigenaren) hebben hierdoor het recht om bijvoorbeeld kabels in de grond te leggen. De eigenaar moet dit dulden. Een erfdienstbaarheid is vastgelegd in de akte van levering en moet bij elke verkoop opnieuw worden opgenomen in de transportakte. Deze kan ook worden opgeheven, maar daarvoor is er toestemming nodig van zowel de eigenaar als de rechthebbende. De notaris kan daarbij helpen. Erfpacht is een zakelijk recht om een aan een ander toebehorend stuk grond te gebruiken.