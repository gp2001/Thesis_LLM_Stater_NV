Artikel 22. Bewindvoering , curatele of mentorschap Voor de kosten van bewindvoering in het kader WSNP bestaat geen recht op bijzondere bijstand. Het Besluit subsidie bewindvoerder schuldsanering en het Besluit salaris bewindvoerder schuldsanering gelden dan als voorliggende voorzieningen. Kosten van budgetbeheer komen voor vergoeding in aanmerking als de noodzaak kan worden vastgesteld. Bijvoorbeeld met een advies van de consulent schuldhulpverlening. Artikel 23. Kinderopvang Voor wat betreft de ouders als bedoeld in artikel 1.6 lid 1 sub c Wko, is een tegemoetkoming via WerkSaam Westfriesland voorliggend. Het recht op een bijdrage voor ouders als bedoeld in artikel 1.6 lid 1 sub e en j wordt beperkt tot de maanden waarin de ouder daadwerkelijk ingeschreven staat bij een (gecertificeerde) school of instelling. Om de juiste bijdrage vast te stellen zal de doelgroep ouder(s) de nota van het kindercentrum moeten overleggen waaruit blijkt wat de eigen bijdrage is (kosten kinderopvang -/- kinderopvangtoeslag). Voor een tegemoetkoming in de kosten van kinderopvang op grond van sociaal medische indicatie (SMI) is de beleidsregel tegemoetkoming kosten kinderopvang sociaal medische indicatie gemeente Medemblik vastgesteld. Artikel 25. Uitvaartkosten Noodzakelijke kosten van lijkbezorging: Tot de noodzakelijke kosten van lijkbezorging worden gerekend: opbaren van de overledene; vervoer overledene naar rouwcentrum; gebruik rouwcentrum en/of aula; eenvoudige kist; rouwdrukwerk (incl. portokosten) volgens standaardtarief; lijkwagen en dragers; werkzaamheden uitvaartverzorger; legeskosten en eventuele schouw- en verzegelingskosten. Onder e. Wanneer de belanghebbende in de gelegenheid is geweest om zich voor uitvaartkosten te verzekeren maar dat heeft nagelaten, wordt de bijstand als geldlening verstrekt. Artikel 27. Reiskosten Er is geen bijzondere bijstand mogelijk voor reiskosten woon werk verkeer als het participatie-budget kan worden ingezet voor deze kosten. Het bedrag aan vergoeding voor vervoer per auto is volgens de belastingdienst voor 2024 € 0,23 per kilometer maar verandert regelmatig. Het actuele bedrag dat de belastingdienst hanteert ten tijde van de aanvraag geldt. Er wordt verwacht dat de kosten van vervoer per fiets als regel uit een inkomen op het niveau van een bijstandsuitkering kan worden betaald. Trajecten tot 10 kilometer (van huis naar bestemming) kunnen met de fiets worden afgelegd. Daarom worden de vervoerskosten voor trajecten tot 10 kilometer niet vergoed, tenzij er sprake is van bijzondere individuele omstandigheden. De bijstand wordt maximaal voor één jaar vergoed. Er dient een schriftelijke verklaring van de werkgever te worden ingeleverd, waarin staat dat geen reiskostenvergoeding wordt verstrekt. Om inburgeraars te laten wennen aan Nederland kan in het eerste jaar van de inburgering ook voor inburgeraars die binnen een straal van 10 kilometer wonen bijzondere bijstand worden toegekend voor reiskosten. In het tweede jaar mag worden verwacht dat men al redelijk is ingeburgerd en hiervoor een vervoersmiddel heeft aangeschaft. De reiskosten van de woonplaats naar de leslocatie heen en terug worden achteraf per maand vergoed op basis van de overgelegde bewijsstukken. Als het gaat om reiskosten in verband me teen medische behandeling dan is daarvoor ook de regeling Chronisch zieken bedoeld. Artikel 28. Participatieregeling 18+ Per persoon kan hiervoor op aanvraag een bedrag worden verstrekt. Hierdoor heeft iedereen met een laag inkomen evenveel profijt van de tegemoetkoming. Artikel 29.