Vervroegd aflossen met vergoeding  Je bent dus alleen een vergoeding verschuldigd als de rente is gedaald én een van bovenstaande situaties niet van toepassing is. In dat geval berekenen we het verschil in rente tussen je contractrente en de rente die Jungo hanteert voor soortgelijke hypotheken op het moment van aflossen. We kijken daarbij naar de huidige rente voor een looptijd die
19  Jungo Hypotheekgids v1.7.docx gelijk is aan de resterende rentevast periode op jouw hypotheek. Is de huidige rente lager dan jouw contractrente? Dan moet je een vergoeding betalen. De vergoeding bepalen we door de “Netto contante waarde” te berekenen. Dit is de huidige waarde van een bedrag dat je pas in de toekomst krijgt. Bijvoorbeeld: Je krijgt over 2 jaar € 1.000. De netto contante waarde laat zien wat die € 1.000 vandaag waard is. Bij het bepalen van de vergoeding houden we uiteraard rekening met eventuele boetevrije aflossing. Hoe de vergoeding exact wordt berekend lees je in onze algemene voorwaarden. Verhogen Je kunt een bestaande hypotheek verhogen. Je krijgt dan een nieuw leningdeel voor die verhoging. Het minimumbedrag voor een verhoging is € 10.000. Belangrijk. Een verhoging geldt als nieuwe aanvraag. Dat betekent dat je daarvoor dus weer naar de adviseur moet. Je betaalt ook weer € 400 transactievergoeding aan Jungo. Bij een verhoging gelden de volgende voorwaarden:   • Je kunt geen gebruik maken van crowdfunding. • Het tarief van de verhoging is gebaseerd op de dan geldende rentes. • De risico-opslag op het tarief van zowel de verhoging, als de bestaande lening worden aangepast naar de opslag voor de actuele loan-to-value. • Het saldo van de totale hypotheek mag niet hoger zijn dan de oorspronkelijke loan-to-value ten opzichte van de actuele marktwaarde. Voorbeeld: In 2018 heb je een huis gekocht met een marktwaarde van € 350.000, waarvoor je een Jungo hypotheek hebt gesloten van € 315.000. De loan-to-value was toen dus 90%. In 2020 wil je de keuken gaan verbouwen en daarvoor de hypotheek verhogen. Op dat moment is het uitstaand saldo van de hypotheek € 300.000 en de getaxeerde marktwaarde € 400.000. De maximale hypotheek na verhoging berekenen we door de actuele marktwaarde (€ 400.000) te vermenigvuldigen met de oorspronkelijke loan-to-value (90%). In dit geval dus € 360.000. Omdat je uitstaand saldo € 300.000 is, mag je dus nog maximaal € 60.000 verhogen. Uiteraard moet de betaalbaarheid van de verhoging ook passen bij je financiële situatie. 20  Jungo Hypotheekgids v1.7.docx Verhuisregeling Als de aanvrager de woning verkoopt én een nieuwe woning koopt, kan hij of zij de lopende hypotheek met de daarop geldende rente meenemen. Dit kan onder de volgende voorwaarden:  • Het mee te verhuizen saldo bedraagt niet meer dan 80% van de marktwaarde die je huidige woning had bij aankoop of, als dat lager is, niet meer dan 80% van de marktwaarde van de nieuwe woning. Het meerdere zal moeten worden afgelost;  • De offerte voor de nieuwe Jungo hypotheek wordt binnen zes (6) maanden na het aflossen van de huidige hypotheek geaccepteerd. Belangrijk. Vanaf het moment dat je bij de notaris bent geweest om de hypotheekakte voor de nieuwe woning te tekenen gaan de rentecondities over. Loopt op dat moment de hypotheek op de oude woning nog door, dan wordt voor die hypotheek de rente aangepast naar de rente op een overbruggingshypotheek. De rentevast periode wijzigt niet. Op de nieuwe hypotheek zijn de dan geldende algemene voorwaarden van toepassing. Hypotheek- of rentecondities doorgeven aan kopers van de woning (doorgeefregeling) is niet mogelijk. Eigen middelen Een aanvrager zal altijd extra geld nodig hebben voor de aankoop van de woning. De hypotheek dekt namelijk niet de kosten koper.