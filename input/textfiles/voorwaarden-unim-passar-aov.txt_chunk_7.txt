Anders heeft u geen recht op uitkering. U heeft wel
recht op een uitkering als er volgens ons een goede reden is voor
deze late melding. En wij door die te late melding niet benadeeld
worden. Meldt u de arbeidsongeschiktheid en bent u alweer aan het werk? Dan krijgt u geen uitkering. Wordt u arbeidsongeschikt, dan gelden de volgende regels:
• U moet zich direct laten behandelen door een arts en onder
(medische) behandeling blijven. U moet alles doen wat redelijk
is voor uw herstel. En u mag niets doen, waardoor u minder
snel of helemaal niet herstelt. • Als wij erom vragen moet u zich laten onderzoeken door een
arts. Wij wijzen deze arts aan. U moet deze arts alle informatie
geven die deze vraagt. Wij betalen de arts voor het onderzoek. Wij betalen ook de reiskosten op basis van vervoer door de
Nederlandse Spoorwegen, eerste klas. • U moet ons alle informatie geven die wij vragen. Wij stellen
alleen vragen om te kijken of u recht heeft op een uitkering. En
om te kijken hoe hoog de uitkering moet zijn. Als wij
deskundigen aanwijzen, moet u hen de informatie geven die zij
vragen. Dit geldt ook voor uw medische voorgeschiedenis als
een arts daar om vraagt. U moet alle informatie naar waarheid
geven en niets verzwijgen wat voor ons van belang is om uw
recht op een uitkering te bepalen.9• Als wij informatie willen opvragen moet u daaraan meewerken. Bijvoorbeeld door uw behandelaars te machtigen de
informatie aan ons te geven. • Gaat u naar het buitenland? Dan moet u dat vooraf met ons
overleggen om eventueel toestemming te krijgen. • Als u in het buitenland arbeidsongeschikt wordt, moet u meteen
naar Nederland terugkeren zodra dit mogelijk is. We stellen de
mate van arbeidsongeschiktheid en of u recht heeft op een
uitkering, vast na uw terugkeer in Nederland. U moet kunnen
bewijzen wanneer u in het buitenland arbeidsongeschikt bent
geworden. • Als u weer gedeeltelijk of volledig arbeidsgeschikt bent, moet
u dit direct aan ons doorgeven. • Als iemand anders voor uw arbeidsongeschiktheid
aansprakelijk is, moet u ons alle medewerking verlenen om de
schade op die ander te verhalen. • Krijgt u van de UWV uitkeringsbeschikkingen? Dan moet u ons
daarvan een kopie geven. • Als u arbeidsongeschikt bent, mag u niets doen wat ons
benadeelt. Wij betalen geen uitkering als u deze verplichtingen niet nakomt en
wij daardoor benadeeld worden. Wij betalen in ieder geval geen
uitkering als u deze verplichtingen niet nakomt met de opzet ons te
misleiden. 9.2 Wanneer krijgt u geen uitkering of premievrijstelling? U krijgt geen uitkering of premievrijstelling als uw arbeids-
ongeschiktheid het gevolg is van of is toegenomen door:
• Opzet of roekeloosheid van u of iemand anders die belang
heeft bij uw uitkering. • Poging tot zelfmoord, zelfdoding of vrijwillige verminking. • Het gebruik van te veel alcohol.