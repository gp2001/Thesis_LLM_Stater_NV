Als er geen vervangings-markt bestaat dan wordt de hoogste uitkomst aan gehouden van:
•de nieuwwaarde onder aftrek van een bedrag van technische veroudering;
•de nieuwwaarde onder aftrek van een bedrag van technische
veroudering daarbij rekening houdende met de staat van
onderhoud van de zaak;
2.34 Verkoopwaarde
Het bedrag dat bij verkoop in het normale verkeer en uitgaande van dezelfde bestemming van het gebouw - met uitzondering van de
grond - verkregen zou kunnen worden. 3 Dekking
Voor de omschrijving en de omvang van de voor deze verzekering
verleende dekking wordt verwezen naar de op het polisblad vermelde
voorwaarden en eventuele clausules. 4  Beperking terrorismerisico
4.1  Begrenzing van de dekking voor het terrorismerisico
Met inachtneming van het bepaalde in de artikelen 2.25 tot en met
2.28 geeft de verzekering dekking voor gevolgen van in de Bijzondere
voorwaarden genoemde gebeurtenissen die (direct of indirect)
verband houden met:
•terrorisme, kwaadwillige besmetting of preventieve maatregelen;
•handelingen of gedragingen ter voorbereiding van terrorisme, kwaadwillige besmetting of preventieve maatregelen, hierna gezamenlijk aan te duiden als ‘het terrorismerisico’. De
uitkeringsplicht van de verzekeraar terzake van iedere bij haar ingediende aanspraak op schadevergoeding en/of uitkering, is
beperkt tot het bedrag van de uitkering die de verzekeraar terzake van die aanspraak ontvangt onder de herverzekering voor het terrorismerisico bij de NHT.44.2  De NHT biedt herverzekeringsdekking voor de hiervoor genoemde
aanspraken tot maximaal 1 miljard euro per kalenderjaar. Vorengenoemd bedrag kan van jaar tot jaar worden aangepast en geldt voor alle bij de NHT aangesloten verzekeraars tezamen. Van een eventuele aanpassing zal mededeling worden gedaan in drie landelijk verschijnende dagbladen. 4.3 In afwijking van het in de voorgaande leden van dit artikel bepaalde,
geldt voor verzekeringen die betrekking hebben op:
•schade aan onroerende zaken en/of de inhoud daarvan;
•gevolgschade van schade aan onroerende zaken en/of de inhoud
daarvan;
dat per verzekeringnemer per verzekerde locatie per jaar maximaal
75 miljoen onder deze overeenkomst zal worden uitgekeerd, voor alle
bij de NHT aangesloten verzekeraars tezamen, ongeacht het aantal afgegeven polissen. Voor de toepassing van dit artikellid wordt onder verzekerde locatie verstaan: alle op het risicoadres aanwezige door verzekeringnemer verzekerde objecten, alsmede alle buiten het
risicoadres gelegen door verzekeringnemer verzekerde objecten
waarvan het gebruik en/of de bestemming in relatie staat tot de
bedrijfsactiviteiten op het risicoadres. Als zodanig zullen in ieder geval
worden aangemerkt alle door verzekeringnemer verzekerde objecten die op minder dan vijftig meter afstand van elkaar gelegen zijn en waarvan er tenminste een op het risicoadres is gelegen. Voor de toepassing van dit artikellid geldt voor rechtspersonen en vennoot-
schappen die zijn verbonden in een groep, zoals bedoeld in artikel
2:24b van het Burgerlijk Wetboek, dat alle groepsmaatschappijen tezamen worden aangemerkt als een verzekeringnemer, ongeacht door welke tot de groep behorende groepsmaatschappij(en) de
polis(sen) is (zijn) afgesloten. 4.4  Uitkeringsprotocol NHT
Op de herverzekering van de verzekeraar bij de NHT is van toepassing
het Protocol afwikkeling claims (hierna te noemen het Protocol). Het
Protocol, inclusief toelichting, is op 13 juni 2003 bij de Kamer van
Koophandel Haaglanden te ‘s-Gravenhage gedeponeerd onder nummer 27178761 en op 12 juni 2003 bij de Rechtbank Amsterdam
onder nummer 79/2004. Op grond van de in dit protocol vast-
gestelde bepalingen is de NHT onder meer gerechtigd de uitkering van de schadevergoeding of het verzekerde bedrag uit te stellen tot het moment waarop zij kan bepalen of en in hoeverre zij over voldoende financiële middelen beschikt om alle vorderingen waar voor zij als herverzekeraar dekking biedt, voor het geheel te
voldoen. Voor zover de NHT niet over voldoende financiële middelen blijkt te beschikken, is zij gerechtigd overeenkomstig bedoelde bepalingen een gedeeltelijke uitkering aan de verzekeraar te doen. 4.5  De NHT is, met in achtneming van het gestelde in bepaling 7 van het Protocol afwikkeling claims, bevoegd om te beslissen of een gebeurtenis in verband waarmee aanspraak op uitkering wordt
gedaan, als een gevolg van de verwezenlijking van het terrorismerisico
moet worden aangemerkt. Een daartoe strekkend en overeenkomstig voornoemde bepaling genomen besluit van de NHT, is bindend jegens verzekeraar, verzekeringnemer, verzekerden en tot uitkering gerechtigden. 4.6  Eerst nadat de NHT aan de verzekeraar heeft medegedeeld welk bedrag, al dan niet bij wijze van voorschot, terzake van een vordering tot uitkering aan haar zal worden uitgekeerd, kan de verzekerde of de tot uitkering gerechtigde op de in artikel 4.4 bedoelde uitkering terzake tegenover de verzekeraar aanspraak maken. 4.7  De herverzekeringsdekking bij de NHT is ingevolge bepaling 17 van het Protocol slechts van kracht voor aanspraken op schadevergoeding
en/of uitkering die worden gemeld binnen twee jaar nadat de NHT van
een bepaalde gebeurtenis of omstandigheid heeft vastgesteld dat deze als een verwezenlijking van het terrorismerisico in de zin van deze voorwaarden wordt beschouwd. 5  Uitsluitingen
5.1 Voor de omschrijving van de voor deze verzekering geldende uitsluitingen wordt verwezen naar de op het polisblad vermelde voorwaarden en eventuele clausules.5.2  Opzet
Uitgesloten is schade die de verzekeringnemer of een verzekerde met opzet, al dan niet bewuste roekeloosheid of al dan niet bewuste merkelijke schuld heeft veroorzaakt. Met opzet, al dan niet bewuste roekeloosheid of al dan niet bewuste merkelijke schuld van de
verzekeringnemer of een verzekerde wordt voor de toepassing van
deze uitsluiting gelijkgesteld de opzet, de al dan niet bewuste
roekeloosheid of de al dan niet bewuste merkelijke schuld van degene
die in opdracht of met goedvinden van de verzekeringnemer of een verzekerde de algehele feitelijke leiding heeft over het bedrijf of een deel van het bedrijf van de verzekeringnemer of van die verzekerde en
die in die hoedanigheid schade veroorzaakt. 5.3  Sanctiewet
De verzekeraar moet voldoen aan de wet en regelgeving vanuit de
sanctiewet. Is het op basis van deze sanctiewet- en regelgeving verboden om dekking te geven of een schade te betalen? Dan heeft
de verzekeraar geen verplichting tot het verlenen van dekking of het betalen van schade op basis van deze verzekering. 6  Schademelding en schaderegeling
Naast de bepalingen over schade zoals vermeld in de van toepassing
zijnde voorwaarden, geldt het navolgende:
6.1  Aanmelding en overige verplichtingen van verzekerde bij schade
Zodra de verzekerde kennis draagt van een gebeurtenis, aanspraak of omstandigheid die voor de verzekeraar tot het doen van een uitkering kan leiden, is verzekerde verplicht om:
•zo spoedig mogelijk, doch uiterlijk binnen 72 uur, die gebeurtenis, aanspraak of omstandigheid te melden. T evens dient per
omgaande een volledig ingevuld en door verzekerde ondertekend
schade-aangifteformulier toegezonden te worden;
•bij schade door diefstal, inbraak, vandalisme of enig ander (vermoeden van een) strafbaar feit, dient bovendien binnen 24 uur na kennisneming aangifte bij de politie gedaan te worden en andere
daarvoor in aanmerking komende personen;
•naar waarheid over de gebeurtenis in te lichten en verder alle
medewerking te verlenen voor het verkrijgen van de door de verzekeraar gewenste inlichtingen;
•zo spoedig mogelijk alle gegevens en bescheiden te verstrekken en de voor de schadevaststelling benodigde stukken over te leggen;
•een opgave te verstrekken van alle overige op deze gebeurtenis betrekking hebbende verzekeringen;
•indien verzocht een schriftelijke en ondertekende verklaring te overleggen omtrent de oorzaak, toedracht en omvang van de schade;
•de aanwijzingen van de verzekeraar stipt op te volgen;
•volle medewerking aan de schaderegeling te verlenen en zich te onthouden van alles wat het belang van de verzekeraar zou kunnen
schaden;
•volle medewerking te verlenen aan eventuele acties van de
verzekeraar om de schade te verhalen op de schade veroorzakende partij, niet zijnde verzekerde;
•alle maatregelen te treffen ter beperking van de schade. De door of namens verzekerde verstrekte c.q. te verstrekken mondelinge of schriftelijke opgaven zullen mede dienen tot
vaststelling van de omvang van de schade en het recht op uitkering. De verzekeraar verleent geen uitkering, indien de verzekerde:
•bij schade opzettelijk onjuiste gegevens verstrekt of laat
verstrekken;
•één van de in dit artikel genoemde verplichtingen niet is nagekomen
en de belangen van de verzekeraar daardoor zijn geschaad. Is de verzekeraar niet geschaad in een redelijk belang, dan mag de
verzekeraar niettemin de schade die de verzekeraar door het
niet-nakomen van de in dit artikel genoemde verplichtingen lijdt of de extra kosten die de verzekeraar daardoor moet maken, op de uitkering in mindering brengen. In elk geval verjaart een vordering tot het doen van een uitkering
indien de aanmelding niet plaatsvindt binnen drie jaar na het moment
waarop de verzekerde kennis kreeg of had kunnen krijgen van de gebeurtenis, die voor de verzekeraar tot een verplichting tot uitkering
kan leiden;56.2  Benoemen van experts, vaststellen van de schade
6.2.1  Indien de schade niet in onderling overleg vastgesteld wordt, zullen de
omvang van de schade, de hoogte van de kosten en de waarde, onmiddellijk voor de gebeurtenis, als volgt worden vastgesteld:
•door een door de verzekeraar benoemde expert;
•indien verzekerde dat wenst, door twee experts, één benoemd door verzekerde en één door de verzekeraar. In het laatste geval zullen beide experts voor de aanvang van hun werkzaamheden een derde expert benoemen, die bij verschil van
mening een voor beide partijen bindende uitspraak zal doen binnen
de grenzen van de twee voorgaande taxaties. Deze benoeming wordt schriftelijk vastgelegd. Bij onenigheid over de keuze van de derde expert geschiedt diens benoeming op verzoek van de verzekeraar door de voorzitter van de Kamer van Koophandel en Fabrieken te ‘s-Gravenhage. De experts hebben het recht zich, afzonderlijk of gezamenlijk, door deskundigen te doen bijstaan. Medewerking aan de omschreven gang van zaken houdt voor de verzekeraar geen erkenning van vergoedingsplicht in;
6.2.2  T en aanzien van onderzoek naar de oorzaak van de schade en de hiermee verband houdende feiten en omstandigheden kan de
verzekeraar besluiten de door haar benoemde expert met dit
onderzoek te belasten of hiertoe zelfstandig opdracht te verstrekken aan een door haar aan te wijzen instantie of bedrijf. Verzekerde wordt van deze laatste benoeming - alsmede van het eindresultaat van dit onderzoek - in kennis gesteld;
6.3  Uitbetaling van schadevergoeding
De vergoeding van schade en kosten wordt voldaan binnen zes weken nadat alle relevante schadebescheiden in het bezit van de
verzekeraar zijn gekomen, de schadevergoedingsplicht door haar is
erkend en partijen tot overeenstemming zijn gekomen. Eerst na het verstrijken van de eerder vermelde periode van zes weken kan verzekerde aanspraak doen gelden op vergoeding van wettelijke rente. Deze aanspraak dient schriftelijk aan de verzekeraar kenbaar
gemaakt te worden;
6.4  Verzekerd belang, overgang van belang
6.4.1  T en aanzien van de verzekerde interesten geldt dat de verzekering het
verzekerd belang volgt, indien en voor zover het op een ander overgaat,
echter met inachtneming van het onder 6.4.2, 6.4.3 en 6.4.4 bepaalde;
6.4.2  Na overgang van het verzekerd belang door overlijden kunnen zowel
de nieuwe verzekerde als de verzekeraar de overeenkomst opzeggen,
binnen dertig dagen nadat zij daarvan kennis hebben gekregen, met
inachtneming van een termijn van dertig dagen;
6.4.3  Na overgang van het verzekerd belang, anders dan door overlijden, vervalt de overeenkomst door verloop van dertig dagen of zoveel eerder als een nieuwe gelijksoortige verzekering van kracht is
geworden tenzij de nieuwe verzekerde, middels indiening van een
volledig ingevuld en ondertekend aanvraagformulier, binnen die termijn aan de verzekeraar heeft verklaard, dat hij de verzekering overneemt. In dat geval mag de verzekeraar binnen dertig dagen na ontvangst van deze verklaring de overeenkomst aan de nieuwe verzekerde met een termijn van ten minste acht dagen opzeggen;
6.4.4  Na de dag waarop voor het eerst een medeverzekerde vennootschap of rechtspersoon niet meer beantwoordt aan de voor
medeverzekering vereiste kwaliteit of kwaliteiten zal de dekking van
rechtswege eindigen op de dertigste dag volgend op die dag en wel
om 12.00 uur ‘s middags, of zoveel eerder als een nieuwe
gelijksoortige verzekering van kracht is geworden of de verzekering onder deze polis op andere wijze zal eindigen. De verzekerde blijft aansprakelijk voor de over die periode verschuldigd geworden
premies. Het in dit artikel bepaalde kan niet tot verlenging van de
overeenkomst of tot beperking van het recht op opzegging uit anderen hoofde leiden;
6.4.5  Wijziging van handelsnaam, statutaire naam of rechtsvorm brengt geen wijziging in de rechten en plichten van partijen, evenmin het
deelnemen in, het treden uit of het overdragen van aandelen in een
vennootschap of gemeenschappelijk eigendom;
6.5  Onderverzekering
Blijkt in geval van zowel materiële als bedrijfsschade dat het verzekerd belang niet ten volle is verzekerd, dan vergoedt de verzekeraar de schade en kosten in dezelfde verhouding als waarin het verzekerde bedrag staat tot de werkelijke waarde van het verzekerd belang vóór
de gebeurtenis. Deze onderverzekeringsregel zal niet worden
toegepast bij de vergoeding van expertisekosten;6.6  Andere verzekeringen
6.6.1  Indien bij schade aanspraak gemaakt kan worden op polisdekking onder enige andere verzekering, al dan niet van oudere datum, of
gemaakt zou kunnen worden als deze verzekering niet zou hebben
bestaan, geldt deze verzekering slechts voor zover de aanspraken het bedrag te boven gaan waarop de verzekerde elders recht heeft of zou hebben. Een eigen risico op de andere verzekering komt niet voor
vergoeding in aanmerking;
6.6.2  De verzekerde dient aan de verzekeraar een opgave te doen van alle hem bekende verzekeringen, al dan niet van oudere datum, die op het
moment van de schade geheel of ten dele betrekking hebben op hetzelfde belang. 7  Premie
Naast de bepalingen over de premie zoals vermeld in artikel 6 van de voorwaarden bedrijfsschade, geldt het navolgende:
7.1  Premiebetaling in het algemeen
De verzekeringnemer dient de verschuldigde premie, kosten en
assurantiebelasting bij vooruitbetaling te voldoen;
7.1.1  Automatische premiebetaling
Indien automatische premiebetaling is overeengekomen, worden de
premie, kosten en assurantiebelasting telkens omstreeks de premievervaldag automatisch van de op de machtiging vermelde rekening afgeschreven. Indien door enige oorzaak, zoals bijvoorbeeld
opheffing van de rekening, onvoldoende saldo, te hoog debetsaldo of
anderszins, betaling van de verschuldigde premie, kosten en assurantiebelasting niet plaatsvindt en de verzekeringnemer het verschuldigde bedrag ook niet op andere wijze voldoet uiterlijk op de
veertiende dag nadat het verschuldigd is, wordt de dekking geschorst. De schorsing gaat in op de vijftiende dag nadat de verzekeraar de
verzekeringnemer na de vervaldag schriftelijk heeft aangemaand en betaling is uitgebleven. De schorsing werkt terug tot de eerste dag van
de periode waarover de premie verschuldigd was;
7.1.2  Niet-automatische premiebetaling
De verzekeringnemer dient de premie, kosten en assurantiebelasting te betalen uiterlijk op de veertiende dag nadat zij verschuldigd zijn. Indien de verzekeringnemer het verschuldigde bedrag niet tijdig betaalt, wordt de dekking geschorst. De schorsing gaat in op de vijftiende dag nadat de verzekeraar de verzekeringnemer na de vervaldag schriftelijk heeft aangemaand en betaling is uitgebleven. De
schorsing werkt terug tot de eerste dag van de periode waarover de
premie verschuldigd was;
7.1.3  De verzekeringnemer blijft verplicht de premie, kosten en assurantiebelasting te betalen. De dekking gaat weer in op de dag
volgend op die, waarop de betaling door de verzekeraar is ontvangen. Indien met de verzekeraar premiebetaling in termijnen is overeengekomen, gaat de dekking pas in op de dag volgend op die,
waarop alle onbetaald gebleven premies over de reeds verstreken
termijnen, inclusief kosten en assurantiebelasting, door de verzekeraar zijn ontvangen;
7.2  Premieterugbetaling
7.2.1  In geval van verkoop of opheffing van het bedrijf respectievelijk in
geval van vermindering van de werkelijke of overeenkomstig de
taxatieclausule geschatte waarde van de verzekerde interesten zal op verzoek van verzekeringnemer de verzekering worden geroyeerd respectievelijk de verzekerde som met de verminderde waarde in overeenstemming worden gebracht, met restitutie van de te veel
genoten premie over de niet verstreken termijn van verzekering,
onder aftrek van royementskosten;
7.2.2 Behalve bij opzegging wegens opzet de verzekeraar te misleiden, wordt bij tussentijdse opzegging de lopende premie naar billijkheid verminderd. 8  Bekendheid, risicowijziging, verhuizing
8.1  De omschrijving van de verzekerde interesten wordt aangemerkt als afkomstig van verzekerde. 8.2  Verzekerde heeft met betrekking tot de verzekerde interesten de
vrijheid tot aanbouw, verbouwing, vervanging, uitbreiding, afbraak,
interne verplaatsing en andere wijzigingen over te gaan, alles mits
binnen de grenzen, gesteld door de omschrijving.68.3  Onverminderd het genoemde onder artikel 8.2 dient aan de
verzekeraar zo spoedig mogelijk schriftelijk kennis gegeven te worden
van:
•wijziging van bestemming, gebruik of bouwaard van het omschreven gebouw;
•het buiten gebruik raken van het gebouw of een als zelfstandig aan te merken deel daarvan voor een aaneengesloten periode die naar
verwachting langer dan zestig dagen zal duren;
•leegstand van het gebouw of van een zelfstandig aan te merken
deel daarvan;
•het geheel of gedeeltelijk kraken van het gebouw. Bedoelde mededeling dient in ieder geval binnen veertien dagen te worden gedaan. 8.3.1  de verzekeraar heeft de vrijheid binnen dertig dagen na ontvangst van de onder artikel 8.3 bedoelde mededeling de verzekering niet of slechts tegen gewijzigde voorwaarden voort te zetten. De verzekering eindigt dan veertien dagen na de mededeling hiervan door de
verzekeraar, tenzij partijen voortzetting van de verzekering op nieuwe
voorwaarden overeenkomen. 8.3.2  De verzekering geeft vanaf het moment dat:
•het gebouw geheel of gedeeltelijk wordt aangebouwd of in verbouw is;
•het gebouw geheel of gedeeltelijk gekraakt is;
•het gebouw (of een als een zelfstandig aan te merken deel ervan) leeg komt te staan;
•het gebouw (of een als zelfstandig aan te merken deel ervan) voor een aaneengesloten periode, die naar verwachting langer dan twee maanden zal duren, niet meer in gebruik zal zijn;
uitsluitend dekking als gevolg van brand en brandblussing, ontploffing, blikseminslag, meteoorstenen en het neervallen van lucht- of ruimtevaartuigen als vermeld in deze voorwaarden, voor zover deze
gebeurtenissen reeds verzekerd waren. 8.4  Verzuimt verzekerde tijdig mededeling te doen van een risicowijziging
als genoemd onder artikel 8.3, dan vervalt alle recht op schadevergoeding veertien dagen na de datum van de risicowijziging. 9 Wijziging van premie en/of voorwaarden
9.1 Onder omstandigheden kan het voor de verzekeraar nodig zijn om de premie en de voorwaarden van deze verzekeringsovereenkomst te veranderen.