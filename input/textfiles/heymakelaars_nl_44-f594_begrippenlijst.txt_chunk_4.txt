Dit register noemen we het hypotheekregister. KADASTER Het Kadaster is een openbaar register waarin alle registergoederen waaronder woningen en appartementsrechten worden bijgehouden. In dit register staan onder andere omgeschreven wie de eigenaar van een registergoed is en welke rechten op dit registergoed gevestigd zijn. De informatie is openbaar en kan tegen betaling worden opgevraagd. KLUSWONING Het kluswoninglabel op Funda wordt gebruikt voor woningen die aan een flinke opknapbeurt toe zijn. Meestal zijn dit gedateerde woningen die vaak al een tijd leeg staan. De renovatie gaat vaak verder dan alleen badkamer en keuken maar ook meer structurele zaken zoals bijvoorbeeld ramen en kozijnen. KOOPAKTE/KOOPOVEREENKOMST Een koopakte is een document waarin de koopovereenkomst tussen koper en verkoper van een woning wordt vastgelegd. De koopovereenkomst moet schriftelijk worden vastgelegd en heeft voor de koper een bedenktijd van drie dagen (zie bedenktijd). In een koopakte worden onder andere de volgende zaken vastgelegd: - Gegevens van de koper en verkoper - Gegevens over de woning - De koopsom en de waarborgsom - Overdrachtsdatum - Ontbindende voorwaarden Voor de koopovereenkomst wordt een vast template gebruikt, de Model Koopovereenkomst. KOPERSMARKT Een kopermarkt is als er veel aanbod is en weinig kijkers. In deze markt kunnen kopers dus uit veel aanbod kiezen en hebben het daardoor voor het zeggen. Daarom de term kopersmarkt. KOSTEN KOPER Bij woningen die te koop staan ziet u bij de vraagprijs vaak de afkorting k.k. staan. Dit staat voor kosten koper. Het zijn kosten die bij de vraagprijs opgeteld worden en die de koper betaalt. Hieronder vallen bijvoorbeeld notariskosten, kadasterkosten en overdrachtsbelasting. KOSTEN MAKELAAR Kosten koper of afgekort k.k. betekent dat bepaalde kosten voor de koper zijn en is de norm voor bestaande woningen. Hierbij valt te denken aan notariskosten, kadasterkosten en overdrachtsbelasting. De makelaarskosten zijn altijd voor de verkopende partij. Het tegenovergesteld is v.o.n. en dit zien we meestal bij nieuwbouwwoningen.