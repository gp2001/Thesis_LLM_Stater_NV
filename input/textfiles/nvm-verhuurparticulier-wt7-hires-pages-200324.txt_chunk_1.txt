Neem contact
op met de NVM ­verhuurmakelaar bij u in de
buurt zodat u zorgeloos kunt verhuren. Onno Hoes
Voorzitter NVMZorgeloos verhuren
Inspiratie voor particuliere woningverhuur2 ZORGELOOS VERHUREN
“Een slim
beleggingsobject
is voor iedereen
anders .”
NVM-makelaar
Bart Bouwman,
Amsterdam3
Al ziet de klant een woningaankoop
nóg zo zitten, raadt NVM-makelaar
Bart Bouwman het hem soms toch af. Te duur, te veel risico’s, te veel
veran  derende regels… Kortom, geen
kansrijke basis voor een zorgeloze
verhuur met goed rendement. “Een slim
beleggingsobject is voor iedereen anders. Ook je bedoelingen en je financiële
situatie spelen een rol. Een hele puzzel. Maar als je die hebt opgelost, kun je als
particuliere verhuurder veel rendement
uit je vermogen halen.” En dat is precies waar beleggers in vastgoed
op uit zijn: rendement. Bart Bouwman,
Certified Expat Broker bij Knap Makelaardij
in Amsterdam, heeft al vele particuliere
investeerders geholpen bij de aankoop van
een geschikte woning voor verhuur. “Bij een
goede match halen zij een netto rendement
van zo’n vier procent. Buiten Amsterdam ligt
dit vaak hoger. Een stuk lucratiever dan
0,2 procent spaarrente!” We spreken van
direct en indirect rendement. Direct is wat
overblijft aan huurinkomsten na aftrek van
de vaste lasten. Indirect is de waardestijging
van de woning. Dat is de laatste jaren hard
gegaan. Bart: “En de rek is er nog steeds niet
uit, ook niet in andere steden.”
Rendementen
De stad is, samen met iemands eigen
vermogen en rendementsverwachting,
een belangrijk aspect bij de keuze voor
een bepaald object. “In Amsterdam is de
aankoopprijs ten aanzien van de huur erg
hoog. Ook heb je hier te maken met erfpacht
in plaats van eigen grond. Het directe
rendement is dus lager. Daarentegen blijft
de woningwaarde hier wel stijgen en is
de kans op leegstand minimaal. Voor een
verhuurder die al meerdere panden bezit
en zijn spreiding wil verbeteren, kan dit een
uitstekende investering zijn. Iemand die net
begint en niet buitengewoon vermogend is,
kan zich meestal beter richten op het directe
rendement. Het zijn allemaal overwegingen.”Hefboomeffect
Voor de aankoop van een beleggingsob ­
ject gelden andere hypotheekregels dan
voor een pand waarin je zelf gaat wonen. Zo is de rente hoger en wordt er meer
inleg van eigen geld vereist. De maximale
lening hangt af van de woningwaarde
en de verwachte huuropbrengsten. “Hoe
meer je je eigen vermogen kunt vergroten
met vermogen van de bank, hoe hoger het
totale rendement”, vertelt Bart. “Dat is het
zogeheten hefboomeffect. Die mogelijkheid
hangt natuurlijk helemaal af van iemands
totale vermogen en arbeidssituatie. Samen
met een onafhankelijke hypotheek ­ en
belasting  adviseur kunnen wij het gehele
plaatje optimaal inrichten.”
Vergunningen
Bart helpt zijn klanten ook bij het
verkrijgen van de nodige vergunningen. In de meeste plaatsen is die nodig vanaf
verhuur aan drie personen. Ook  hiervoor
gelden strenge regels.