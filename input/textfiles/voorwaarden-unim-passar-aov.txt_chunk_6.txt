• U werkt niet meer als zelfstandige maar u gaat in loondienst
werken. 8.2 Wat doen wij als het risico volgens ons groter wordt? Vinden wij dat het risico om u te verzekeren door de verandering
groter wordt? Dan mogen wij de voorwaarden en de premie
aanpassen of de verzekering stoppen. Is het risico volgens ons niet
groter geworden, dan blijft de verzekering doorlopen onder
dezelfde voorwaarden. Wij laten u zo snel mogelijk schriftelijk
weten of wij de verzekering aanpassen of stoppen. 8.3 Wat moet u doen als u het niet eens bent
met onze aanpassingen? Passen wij de verzekering aan en u bent het hier niet mee eens? Dan mag u de verzekering stoppen. Wij stoppen de verzekering dan
op de datum dat wij het bericht over de verandering in uw werk of
beroep hebben ontvangen. Als de verzekering stopt betalen wij de
teveel betaalde premie terug. 8.4 Wat gebeurt er als u veranderingen niet meteen
aan ons doorgeeft en u wordt arbeidsongeschikt? Als wij vinden dat door de verandering het risico niet groter is
geworden, dan betalen wij uw uitkering gewoon uit. Vinden wij het
risico wel groter geworden, dan kunnen wij andere voorwaarden en
een hogere premie voorstellen. Wij betalen u dan wel een uitkering
maar houden daarbij wel rekening met de door ons gewijzigde
voorwaarden en hogere premie. Als wij vinden dat u een hogere
premie moet betalen, dan krijgt u een deel van de uitkering. We
kijken dan naar de verhouding tussen de oude en de nieuwe
premie. Als het risico voor ons zo groot is geworden dat wij de verzekering
zouden hebben gestopt, dan heeft u geen recht op een uitkering. In dit geval stoppen wij dus ook uw verzekering. U krijgt dan de
teveel betaalde premie terug.8.5  Zijn er nog andere veranderingen die u door moet geven? Ook de volgende zaken moet u ons laten weten:
• U gaat voor langer dan negentig dagen naar het buitenland. • U heeft een uitstel (surseance) van betaling gekregen. • Voor u is een schuldsaneringsregeling of faillissement
aangevraagd. • U stopt geheel of gedeeltelijk met werken, zonder dat u
arbeidsongeschikt bent. In deze gevallen mogen wij de voorwaarden en de premie
aanpassen of de verzekering stoppen. Als de verzekering stopt,
dan krijgt u de teveel betaalde premie terug. 8.6 Wat gebeurt er als u deze veranderingen
niet aan ons doorgeeft? Als u de veranderingen niet aan ons doorgeeft, verliest u het recht
op een uitkering. 9 U wordt arbeidsongeschikt
9.1 Wat moet u doen als u arbeidsongeschikt wordt? Als u arbeidsongeschikt wordt, moet u dit binnen tien dagen aan
ons melden. Anders heeft u geen recht op uitkering.