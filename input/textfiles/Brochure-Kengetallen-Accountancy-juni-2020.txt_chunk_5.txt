Bij het laatste kengetal wordt geen rekening gehouden met werkzaamheden die aan externen wordt uitbesteed. Voor de uitkomst van de kengetallen adviseren we overigens om de kosten van ingehuurde personen die min of meer deel uitmaken van de organisatie als directe kosten onder de personeelskosten te scharen en de kosten van andere dienstverleners  in te delen onder de inkoopwaarde van de omzet. Het voorbeeldkantoor genereerde in 2019 met 17,6 werkzame fte’s
€ 2.182.750 brutomarge. Dat is per persoon ongeveer € 124.000. Voor 2020 wordt een brutomarge van € 104.000 per persoon verwacht, een daling als gevolg van de coronacrisis. Operationele winstmarge
BedrijfsresultaatOmzet
Voor het bedrijfsresultaat gaat u uit van een normale arbeidsbeloning
voor de eigenaren. Financiers bepalen mede op basis van de score op dit kengetal of de prestaties van de onderneming voldoende zijn om over te gaan tot (uitbreiding van) financiering.Per werkzame persoon zou een kantoor een operationele winstmarge van circa 15% moeten kunnen halen. 20% is een mooi streven, maar dat halen de meeste kantoren niet. Het voorbeeldkantoor kwam in 2019 uit op 17% (€ 368.998/€ 2.195.250). Voor 2020 wordt een marge van 7% verwacht. We stellen overigens vast dat de managementvergoeding voor 2019 marktconform lijkt te zijn (zie verderop), maar voor 2020 niet. De (voor de managementvergoeding) genormaliseerde operationele winstmarge komt lager uit, op 4%. Nettowinstmarge
Nettowinst vóór belastingenOmzet
Ook hierbij gaat u uit van een normale arbeidsbeloning voor eigenaren. Per werkzame persoon zou een kantoor een nettowinst van minimaal € 12.500 tot € 15.000 moeten kunnen behalen. Een richtlijn voor de nettowinstmarge bedraagt ongeveer 15%. Robuust behaalde een nettowinst van € 376.534 met een omzet van
€ 2.195.250, wat een nettowinstmarge van 17% oplevert. Voor 2020 wordt een marge van 8% verwacht. De genormaliseerde nettowinstmarge voor 2020 bedraagt 2%.De nettowinstmarge per persoon bedraagt in 2019 € 21.000. Voor 2020 is de verwachting € 8.000 (genormaliseerd is dat € 2.500). Winstreservebeleid
Ingehouden winstBalanstotaal
De ingehouden winst is de nettowinst na aftrek van belastingen en
dividend. Het is dus de winst die aan het eind van de periode wordt toegevoegd aan het eigen vermogen.