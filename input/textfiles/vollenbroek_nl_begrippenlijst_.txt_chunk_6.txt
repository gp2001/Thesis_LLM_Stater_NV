Voor deze indirecte kosten vraagt de makelaar een bepaalde vergoeding. De zogenaamde courtage. De levering van een object is onderdeel van de eigendomsoverdracht. Zonder de levering vindt er geen eigendomsoverdracht plaats en kan het eigendom van het huis niet overgaan op de koper. In Nederland is wettelijk bepaald dat de levering plaatsvindt via een akte bij de notaris. De levering van een woning of appartement is opgesplitst in twee delen. Enerzijds de juridische levering en anderzijds de feitelijke levering. Bij de juridische levering zet de notaris het perceel met de woning op naam van de koper. Dit gebeurt via het ondertekenen van de akte van levering bij de notaris op kantoor. De akte van levering noemen we ook wel transportakte. De feitelijke levering vindt plaats bij de sleuteloverdracht. Het kan voorkomen dat de sleuteloverdracht eerder plaats vindt dan de juridische overdracht. De leveringsakte of akte van levering maakt de notaris op bij de eigendomsoverdracht van de woning. De notaris laat deze akte registreren bij het Kadaster. Dit noemen we ook wel het eigendomsbewijs. Voordat de overdracht van de woning plaats vindt, krijgen kopers, verkopers, verkopend en aankopend makelaar een concept akte van levering ter controle door de notaris toegezonden. Sluit men een hypotheek af, dan doet men dat voor een bepaald aantal jaren. Deze jaren tussen het afsluiten en het aflossen van de hypotheek noemen we de looptijd. De maandlast is het bedrag dat de hypotheek elke maand kost aan rente en aflossing. De bruto- maandlast is het bedrag dat men elke maand betaalt. De netto-maandlast is het bedrag dat overblijft als de belastingaftrek verrekend is. Kan de koper of verkoper niet aanwezig zijn tijdens de juridische overdracht? Dan kan men een machtiging bij de notaris afgeven. Vooraf gaat de betreffende partij dan bij de notaris langs om deze machtiging te ondertekenen. Een maisonnette hangt tussen een appartement en een eengezinswoning in. Het verschil zit voornamelijk in het aantal woonlagen. Een appartement bestaat uit 1 woonlaag, een maisonnette uit meerdere woonlagen. Het woord maisonnette is uit het Frans overgenomen en betekent letterlijk: klein huis. MAKELAARSCOURTAGE De courtage is de vergoeding voor de diensten van de makelaar bij de aankoop of verkoop van uw huis. Veel makelaars werken tegenwoordig met deeldiensten en prijsafspraken.