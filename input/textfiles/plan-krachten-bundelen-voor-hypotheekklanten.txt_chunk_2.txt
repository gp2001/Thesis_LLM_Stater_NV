Gelukkig vallen de financiële gevolgen van de crisis
vooralsnog mee en herstelt de economie zich krachtig. Maar een aantal
specifieke doelgroepen is financieel verzwakt. Als betrokken partijen uit
de hypotheeksector bundelen we onze krachten om kwetsbare groepen
die in de problemen kunnen komen door de coronacrisis nog beter te
ondersteunen. Door adequaat en proactief handelen zijn de hypotheekproblemen tot nu toe beperkt gebleven. Oorspronkelijke financiële rampscenario’s uit het begin van de coronacrisis zijn gelukkig niet uitgekomen
en de Nederlandse economie heeft een krachtig herstel ingezet. Ook de betalingsachterstanden op
hypotheken zijn momenteel om verschillende redenen zeer laag. Zo hebben consumenten hun
consumptiegedrag aangepast. De steunmaatregelen van de overheid dempen financiële problemen
voor bedrijven en huishoudens. Lopende initiatieven zoals de Nederlandse Schuldhulproute (NSR)
helpen mensen met (dreigende) financiële zorgen op weg naar passende hulp. Geldverstrekkers
hebben Bijzonder-Beheerafdelingen opgeschaald en betalingsproblemen helpen voorkomen, door
op maat betaalpauzes aan te bieden en voor ondernemers een moratorium af te spreken. Er is adequaat gereageerd, maar toch was er nog veel onzekerheid toen we begin 2021 voor het eerst
bijeenkwamen met twintig organisaties in het kader van dit plan. Hoewel veel problemen zijn voor-
komen of verholpen worden sommige huishoudens wel degelijk hard geraakt. Dit kan mogelijk nog
langere tijd effect hebben. Want wat als de steunmaatregelen toch niet afdoende blijken? Zal er toch
nog een nieuwe lockdown nodig zijn bij een eventuele derde golf met coronabesmettingen? En wat
zijn de effecten van een mogelijke rentestijging? Sinds onze eerste bijeenkomst zijn de economische
prognoses gelukkig nog optimistischer geworden. Maar we blijven onszelf de kernvraag stellen:
hoe kunnen we klaar (blijven) staan voor klanten die tegen mogelijke coronagerelateerde hypotheek -
problemen aanlopen? De coronacrisis treft specifieke huishoudens in de hypotheekmarkt. Met name ondernemers en flexwerkers in getroffen sectoren worden geraakt. Ook mensen met een
vast dienstcontract kunnen hun inkomen verliezen bij toenemende werkloosheid door faillissementen
of reorganisaties. Huizenbezitters in deze risicogroepen kunnen hierdoor betalingsproblemen krijgen
en lopen het risico om uiteindelijk hun huis te verliezen. En huiszoekenden lopen risico op beperkte
toegang tot verantwoorde woonfinanciering. juli 2021 Krachten bundelen voor hypotheekklanten6
Dergelijke problemen komen vaker voor en sinds de vorige financiële crisis hebben we nog beter geleerd
hoe we mensen daarbij kunnen helpen. Maar de coronacrisis is uniek in zijn effect op bedrijven en de
arbeidsmarkt. De aard en omvang van problemen die in de komende jaren nog kunnen ontstaan blijven
onzeker. Daarom willen we ook komende tijd met elkaar blijven monitoren wat ons handelingsperspectief
is aan de hand van verschillende scenario’s.