Aan een koopwoning  zitten
ook aantrekkelijke kanten. Zo kunt u uw eigen woning aan uw p ersoonlijke smaak en
wensen aanpassen. U heeft niet te maken met een verhuurder die van u verlangt dat u
de woning weer in de oorspronkelijke staat brengt als u gaat verhuizen. Ook niet
onbelangrijk is dat de fiscus meehelpt om uw woonlasten betaalbaar te houden. De
rente over de hypotheek is namelijk  onder bepaalde voorwaarden aftrekbaar voor de
inkomstenbelasting. Gezien de huidige situatie op de woningmarkt, vragen veel mensen zich af of het
momenteel wel verstandig is om een woning te kopen. Niemand ka n voorspellen hoe de
huizenmarkt zich de komende tijd gaat ontwikkelen. Toch hoeft dat geen reden te zijn
om nu geen woning te kopen. Bent u van plan om een aantal jaren in de woning te gaan wonen? Dan kan een woning
een goede investering zijn. Over een l ange periode is een woning over het algemeen
een relatief waardevast bezit gebleken. Bent u van plan om maar kort in een woning te wonen? Dan kan het verstandig zijn om
te overwegen om tijdelijk te huren. Op korte termijn is het mogelijk dat de waarde van
de woning gaat dalen. Dan bestaat de kans dat u alle eenmalige kosten bij aankoop niet
binnen een beperkt aantal jaren terugverdient door een hogere verkoopprijs. Het kan
zelfs zijn dat de woning bij verkoop minder oplevert dan wat u er ooit voor heeft be taald. Belangrijk is in ieder geval dat u niet zomaar een woning koopt, zeker als u die moet
financieren met een hypotheek. Een hypotheek afsluiten is een financiële handeling die
belangrijke gevolgen heeft voor uw uitgavenpatroon. Hypotheeklasten nemen immers
een flink deel van uw beschikbare inkomen in beslag. Dat geldt niet alleen op het
moment dat u de hypotheek afsluit, maar ook voor een flink aantal jaren daarna. Het is
daarom van belang dat u zich goed laat informeren  en/of adviseren  over de keuze van
een hypotheek. De onafhankelijke informatie in deze brochure kan u daar bij helpen. Deze brochure wordt u aangeboden door het Contactorgaan Hypothecair Financiers
(CHF) en het Nationaal Instituut voor Budgetvoorlichting (Nibud). De regelingen en bedr agen in deze brochure zijn gebaseerd op gegevens zoals die begin 2010
bekend waren. Er kunnen zich sindsdien veranderingen hebben voorgedaan.