• Een zeilvliegtuig. Let op
U bent wél verzekerd voor de aansprakelijkheid voor schade die
u veroorzaakt met of door:
• Een kite of board tijdens kitesurfing of kitebuggyen. • Deltavliegen, parasailen of parachutespringen. • Een modelvliegtuig (waaronder ook een drone) van twintig kilo
of minder wanneer aan de wettelijke regels voor het gebruik
is voldaan. • Een kabelvlieger met een zeiloppervlakte van minder dan 1,5 m². 3.5 Is er schade met of door wapens zonder vergunning? Heeft u géén vergunning voor wapens zoals bedoeld in de Wet
wapens en munitie? Dan bent u niet verzekerd voor schade die is
veroorzaakt door het bezit en/of gebruik hiervan. Let op
Heeft u tijdens de jacht schade veroorzaakt door het bezit en/of
het gebruik van vuurwapens? Dan bent u hiervoor alleen verzekerd
als u het Jagersrisico heeft meeverzekerd. Als dit zo is, dan staat dit
op uw polis. 3.6 Heeft u de schade opzettelijk veroorzaakt? Niet verzekerd is aansprakelijkheid voor schade die veroorzaakt is
door en/of voortvloeit uit  uw opzettelijk en tegen een persoon of
zaak gericht handelen of nalaten. En dit opzettelijk handelen of
nalaten is in strijd met het recht. Het maakt niet uit dat de schade
anders of groter is uitgevallen dan u zich had voorgesteld. Uw aansprakelijkheid voor deze schade en de schade die daarvan
het gevolg is, is dan niet verzekerd. Dit geldt ook als de schade is
toegebracht door één of meer personen uit een groep, waar u deel
van uitmaakte. Ook al deed u zelf niets. Het maakt ook niet uit dat u
of de anderen uit de groep onder invloed was of waren van alcohol,
drugs en/of medicijnen.8
Met opzet bedoelen wij: dat u iets doet of juist niet doet met de
bedoeling om enige schade toe te brengen aan een persoon of
een zaak. Het maakt niet uit dat de schade anders of groter is
uitgevallen dan u zich had voorgesteld. 3.7 Is er schade door seksuele gedragingen? Niet verzekerd is uw aansprakelijkheid voor schade die is
veroorzaakt door, of voortkomt uit, uw seksuele of seksueel getinte
gedragingen van welke aard ook. Dit geldt ook als u in groeps-
verband betrokken was bij seksuele of seksueel getinte gedragingen
van anderen. Ook al deed u zelf niets. 3.8 Bent u verhuisd naar het buitenland? Wij betalen niet voor schade die wordt veroorzaakt als u geen
vaste woonplaats meer heeft in Nederland. De verzekering eindigt
dan automatisch na uw vertrek. Bonaire, Sint Eustatius en Saba
zien wij niet als Nederland.