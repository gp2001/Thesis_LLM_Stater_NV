De eerste drie jaar heb je geen maandlasten en daarna worden elke drie jaar jouw omstandigheden bekeken. Op deze manier kun je jouw droomhuis soms wel vinden. In principe kom je in aanmerking als je voor het eerst een huist koopt, een hypotheek onder de NHG afsluit en als jouw gemeente startesleningen meedoet. Voor meer informatie verwijzen we je naar svn.nl STARTERSWONING Een starterswoning is een woning die bedoeld is voor starters dus jongeren die voor het eerst een eigen huis kopen. Deze woningen zijn vaak wat goedkoper, maar zijn op deze manier wel te bereiken voor jongeren. STILLE VERKOOP Stille verkoop betekent dat een woning verkocht wordt via het netwerk van de makelaar. Dit betekent dus dat er geen zichtbare marketing is zoals een verkoopbord, vermelding op Funda, etc. TAXATEUR Een taxateur is bevoegd om de waarde van een woning vast te stellen. Dit is vaak nodig om een financiering rond te krijgen of in het geval van een scheiding. Afhankelijk van het doel kan een validatie door het NWWI nodig zijn. Wanneer men de waarde van een woning wil weten, huurt men een bevoegd persoon in: de taxateur. Hij komt tot de betreffende waarde via een analyse van en een onderzoek naar diverse aspecten. Ook staaft hij zijn waardeoordeel door middel van vergelijkbare woningen in een vergelijkbare omgeving. De onderbouwing en bijhorende waarde is tevens afhankelijk van het doel van de waardebepaling: o.a. verkoop, verbouwing, hypotheekaanpassing. TAXATIE De taxatie wordt uitgevoerd door de taxateur en dit betekent dat de waarde van de woning wordt vastgesteld. Een taxatie kan online plaatsvinden, maar voor een meer exacte taxatie komt de taxateur langs in de woning. De waarde van een woning is afhankelijk van de grootte, ligging, locatie en staat van onderhoud. De taxateur zal een aantal referentieobjecten uitzoeken om de taxatie te onderbouwen. TAXATIEOPDRACHT De taxatieopdracht is de opdracht aan de taxateur voor de taxatie van de woning. TAXATIETARIEF Het taxatietarief zijn de kosten voor de taxatie. Dit bestaat uit bijvoorbeeld de taxatie zelf, de validatiekosten van het NWWI en de kosten voor de kadastrale recherche. TRANSPORT Het juridisch overdragen van de woning noemen we ook wel het transport. Dit betekent dat de woning van de verkoper naar de koper wordt getransporteerd door de notaris. Deze schrijft de leveringsakte in het Kadaster in en daarna is het transport en dus de levering rond. TRANSPORTAKTE De notaris maakt de Transportakte op tijdens de eigendomsoverdracht van de woning. Als de woning betaald is door de koper en opgeleverd wordt door de verkoper dan wordt het document een aantal dagen later geregistreerd bij het Kadaster. Dit document staat ook bekend als het Eigendomsbewijs of de Akte van Levering UITSTEL FINANCIERINGSVOORBEHOUD Als men niet tijdig een financiering kan krijgen, maar wel verwacht dat de financiering rond komt dan kan de koper verzoeken om uitstel van het financieringsvoorbehoud. Dan kan de termijn worden verlengd zodat de koper de financiering kan rondmaken. VBO Het VBO is één van de diverse brancheverenigingen en Hey! Makelaars is hierbij aangesloten. Het VBO waarborgt onder meer de kwaliteit van de aangesloten makelaarskantoren door middel van verplichte opleidingen en bijscholing. VERBORGEN GEBREKEN Een verborgen gebrek is een gebrek dat niet direct zichtbaar is. In de meeste gevallen komen de kosten voor het herstel voor rekening van de koper, maar daarop zijn twee uitzonderingen. Het gebrek was bekend bij de verkoper en deze heeft het verzwegen of het verborgen gebrek maakt het onmogelijk om de woning te gebruiken als woonruimte. De koper heeft een onderzoeksplicht en de verkoper een meldplicht. VERENIGING VAN EIGENAREN De Vereniging van Eigenaren ook wel VvE genoemd is verantwoordelijk voor het onderhoud van een appartementencomplex.