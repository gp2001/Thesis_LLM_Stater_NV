6.2  Hoe stellen wij de schade vast? Wij stellen vast hoeveel schade u heeft en handelen uw schade af
op basis van de voorwaarden. Dit doen wij met behulp van de
gegevens en de inlichtingen die u ons geeft. Wij kunnen op verschillende manieren de schade vaststellen:
• Wij bepalen samen met u de schade. • Wij vragen aan een schade-expert om de schade te bepalen.14
6.3  Eigen schade-expert
Voor het vaststellen van de hoogte van de schade mag u ook zelf
een schade-expert inschakelen. Uw schade-expert en onze
schade-expert kiezen samen vooraf een derde schade-expert. Als
uw en onze schade-expert het niet eens zijn over de hoogte van de
schade, dan beslist de derde schade-expert. Deze derde schade-
expert stelt dan voor u en voor ons vast wat de hoogte van de
schade is. Zijn beslissing is bindend. Dat betekent dat de derde
schade-expert het laatste woord heeft. De schade-experts
moeten zich houden aan de Gedragscode Expertiseorganisaties. De redelijke kosten van de derde schade-expert betalen u en wij
ieder voor de helft. Als uw schade-expert in het gelijk wordt gesteld
dan betalen wij de kosten van alle schade-experts. Wat bedoelen wij met…? Met dagwaarde  bedoelen wij de nieuwwaarde van uw
inboedel met aftrek van een bedrag door
waardevermindering. Waardevermindering ontstaat door
slijtage, ouderdom of beide. Met herstelkosten  bedoelen wij de kosten van het herstel
van uw beschadigde inboedel. Met marktwaarde  bedoelen wij de waarde van uw inboedel
als u deze op de dag voor de schade zou verkopen. Met nieuwwaarde  bedoelen wij het bedrag dat u betaalt als
u uw inboedel (van hetzelfde soort, type en kwaliteit) direct
vóór de schade opnieuw zou kopen.6.4  Hoe bepalen wij de hoogte van het schadebedrag? De grootte van de schade en de mogelijkheden om de schade te
herstellen, bepalen de hoogte van het schadebedrag. Daarbij
kennen we verschillende situaties. Is de beschadiging van uw inboedel te herstellen? Dan gaan wij uit van de herstelkosten. Maar wij vergoeden nooit
meer dan het verschil tussen de dagwaarde van uw inboedel vóór
de schade en de restantwaarde van uw inboedel ná de schade. Is de beschadiging van uw inboedel niet te herstellen? Is de beschadiging van uw inboedel niet te herstellen en was uw
inboedel meer waard dan 40% van de nieuwwaarde? Dan gaan wij
uit van de nieuwwaarde. De restantwaarde van uw inboedel ná de
schade trekken wij hiervan af. Is uw inboedel minder waard dan 40% van de nieuwwaarde? Dan
stellen we de schade vast op basis van de dagwaarde. Schade aan onderstaande inboedel vergoeden wij altijd op basis
van de dagwaarde:
• Voor inboedel waarvan u de waarde en/of de leeftijd niet kan
aantonen. • Bij schade aan antennes en zonwering. • Bij schade aan een snorfiets, bromfiets of zitgrasmaaier. • Bij schade aan gehuurde zaken die ook tot uw particuliere
huishouding en uw bezittingen zouden behoren als ze uw
eigendom waren. Bijvoorbeeld een schilderij van de
kunstuitleen, boeken van de bibliotheek of een schuurmachine
van de bouwmarkt. • Voor schade aan vaartuigen, caravans, campers en
aanhangwagens en accessoires daarvan. Computer- en audiovisuele apparatuur
Als uw computer- of audiovisuele apparatuur niet te herstellen is
wordt hiervoor maximaal vergoed:
• De nieuwwaarde, als de apparatuur niet ouder is dan één jaar. De restantwaarde van uw apparatuur ná de schade trekken wij
hiervan af. U moet kunnen bewijzen dat de apparatuur niet
ouder is dan één jaar, anders wordt maximaal de dagwaarde
vergoed. • De dagwaarde, als de apparatuur ouder is dan één jaar. • De marktwaarde, als vervanging (opnieuw kopen) van de
apparatuur niet mogelijk is. Voor schade aan onderstaande inboedel geldt het volgende:
• Bij schade aan antieke of zeldzame inboedel betalen wij
maximaal de marktwaarde.15• Heeft u een postzegelverzameling en raakt deze beschadigd? Wij betalen maximaal 50% van de waarde zoals vermeld in de
catalogi van de Nederlandse Vereniging van
postzegelhandelaren en van Yvert en T ellier. Wij betalen nooit
meer dan de marktwaarde van de postzegels. 6.5  Hoeveel moet u zelf betalen (eigen risico)? Heeft u een eigen risico? Dan blijft een gedeelte van het
schadebedrag altijd voor uw rekening. Of u een eigen risico heeft
en welk bedrag dat is, staat op uw polis. Als er sprake is van een maximale vergoeding, dan passen we eerst
het maximum toe en halen daar het eigen risico vanaf. Is het
schadebedrag lager dan uw eigen risico? Dan ontvangt u niets. Bij diefstal uit de auto, camper, caravan of boot zoals genoemd in
2.5.2 halen wij geen eigen risico van het schadebedrag of de
maximale vergoeding af. Voorbeeld
Uw winterbanden met een waarde van € 1.550 zijn uit uw woning
gestolen en u heeft een eigen risico van € 150. De maximale
vergoeding voor accessoires van voertuigen is € 1.250. Wij vergoeden dan € 1.250 min € 150 eigen risico. U ontvangt
van ons dus € 1.100.6.6  Aan wie betalen wij? Als de schade wordt hersteld via de Reaal Herstel Service, betalen
we altijd rechtstreeks aan het herstelbedrijf. Maakt u geen gebruik
van de Reaal Herstel Service? Dan betalen wij aan u of het bedrijf
dat de schade heeft hersteld. 6.7  Betalen wij u wettelijke rente? Betalen wij aan u? Dan doen wij dat binnen dertig dagen nadat wij
alle gegevens hebben gekregen die wij nodig hebben om de
schade te beoordelen. Lukt het ons niet binnen dertig dagen te
betalen en is de schade verzekerd? Dan betalen wij het bedrag na
deze dertig dagen vermeerderd met de rente die wij volgens de wet
moeten betalen.Voorwaarden Glasverzekering
Deze voorwaarden gelden als u de Reaal Inboedelverzekering
heeft uitgebreid met de Glasverzekering. Als dat zo is, leest u dat
op uw polis. Voor de Glasverzekering gelden ook de voorwaarden van de Reaal
Inboedelverzekering, tenzij in onderstaande voorwaarden anders
wordt aangegeven. Ook de Voorwaarden Reaal Goed Geregeld
Pakket/Reaal Pakket voor de Zaak Schadeverzekeringen Algemeen
horen bij deze verzekering. 1  Welke schade is verzekerd? Met de Glasverzekering verzekert u de schade aan ruiten in de
woning, die bedoeld zijn voor lichtdoorlating. Het kan gaan om glas
in ramen, maar ook om glas in bijvoorbeeld een deur of koepel. Ruiten van kunststof en glas-in-lood zijn ook verzekerd. U bent verzekerd voor:
• Schade aan ruiten in de woning die plotseling en onverwacht is
ontstaan. • Kosten die u maakt om glasschade op te ruimen. • Kosten die u maakt om een tijdelijke ruit te plaatsen. • Kosten die u maakt om ergere schade te voorkomen. • Kosten die u maakt voor het inzetten van het glas en het
noodzakelijke schilderwerk.2  Welke schade is niet verzekerd? Er zijn ook schades waarvoor wij niet betalen. Deze hebben we
beschreven in artikel 4 van de voorwaarden van de Reaal
Inboedelverzekering. Verder betalen wij ook niet voor schade:
• Aan glas die is ontstaan tijdens vervoer, verplaatsing,
verandering, versiering of kunstmatige verhitting. • Aan glas in hobbykassen, kweekbakken, tuinhuisjes,
tuinafscheidingen en windschermen. • Aan kozijnen. • Aan spiegels. • Bestaande uit krassen op ruiten en vocht in dubbel glas. • Door eigen gebrek bij:
• Glas-in-lood. • Draadglas. • Isolerend glas. • Kunststof. Staat de woning langer dan drie maanden leeg of is de woning
gekraakt? Dan is schade aan glas niet verzekerd. 3   Hoe bepalen wij de hoogte van het
schadebedrag? U krijgt de kosten vergoed voor het vervangen van het gebroken
glas/de gebroken ruiten door glas van dezelfde soort en kwaliteit. Als de schade aan het glas of de ruiten verzekerd is, dan vergoeden
wij ook de noodvoorzieningen. 16
Voorwaarden Buitenhuisrisico
Deze voorwaarden gelden als u de Reaal Inboedelverzekering
Allrisk heeft uitgebreid met de aanvullende verzekering
Buitenhuisrisicoverzekering. Als dat zo is, dan staat dat op uw polis. Voor de Buitenhuisrisicoverzekering gelden ook de voorwaarden
van de Reaal Inboedelverzekering, tenzij in onderstaande
voorwaarden anders wordt aangegeven. Ook de Voorwaarden
Reaal Goed Geregeld Pakket/Reaal Pakket voor de Zaak
Schadeverzekeringen Algemeen horen bij deze verzekering. 1  Algemeen
1.1  Wat verwachten wij van u? In de Voorwaarden Reaal Goed Geregeld Pakket/Reaal Pakket voor
de Zaak Schadeverzekeringen Algemeen staat beschreven wat wij
van u verwachten bij schade. Voor de Buitenhuisrisicoverzekering
geldt er een extra verplichting bij schade door verlies of vermissing
van uw bezittingen. U bent dan verplicht om aangifte van verlies of vermissing te doen
bij de plaatselijke politie. Als dit niet mogelijk is, dan doet u aangifte
bij de persoon die daarvoor in aanmerking komt. Bijvoorbeeld een
treinconducteur, stationschef, buschauffeur, scheepskapitein of
hotelhouder. U moet dit doen binnen 24 uur nadat u van de
schade op de hoogte bent. Het bewijs van aangifte stuurt u ons zo
snel mogelijk toe.2  Welke bezittingen zijn verzekerd? De volgende bezittingen zijn verzekerd:
• Computer- en audiovisuele apparatuur. • (Zonne)brillen. • Contactlenzen.