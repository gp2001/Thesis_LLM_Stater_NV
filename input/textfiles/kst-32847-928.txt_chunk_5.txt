Tweede Kamer, vergaderjaar 2021–2022, 32 847, nr. 928 11vragen de Minister of een onderzoek mogelijk is naar de mate waarin
overbiedingen worden meegenomen in de taxatiewaarden. Uit onderzoek van DNB in 2019 naar de kwaliteit van woningtaxaties bleek
dat bij circa één derde van de taxaties de taxatiewaarde exact gelijk was aan de koopsom en in bijna 60% van de gevallen boven de koopsom lag. Vanwege deze zorgelijke uitkomst heeft mijn voorganger twee werkgroepen ingericht om de kwaliteit en onafhankelijkheid van woning-taxaties te verbeteren, waarbij de focus vooral lag op het verbeteren van doorlopend toezicht. Hiertoe zijn door het NRVT een aantal goede stappen gezet, waaronder de introductie van een nieuw handhavingskader en een verhoging van het aantal (field) audits
12. Eind 2022 zal gestart worden met
een externe evaluatie van het toezicht van het NRVT op taxaties. Hierbij kan ook gekeken worden in hoeverre de inspanningen van het NRVT zich hebben vertaald naar een afname van de systematische overwaardering van taxaties. Daarbij ligt het niet voor de hand om ook de vraagprijs van een woning – en dus de mate waarin de verkoopprijs onder, op of boven de vraagprijs ligt – mee te nemen. De vraagprijs hoeft namelijk geen indicatie voor de waarde van een woning te zijn. Een verkoper kan er bijvoorbeeld voor kiezen om de woning voor een hoge of juist lage vraagprijs ten opzichte van de marktwaarde te koop aan te bieden. De taxateur bepaalt de marktwaarde van de woning, waarbij de vraagprijs voor de taxateur geen onderdeel is van de taxatie. Vragen en opmerkingen van de leden van de SP-fractie De leden van de SP-fractie hebben kennisgenomen van de brief van het
kabinet over de stand van zaken over de veranderingen op het gebied van woningtaxaties. Deze leden hebben hier nog enkele opmerkingen en vragen over. Huidige mogelijkheden voor het taxeren van woningen De leden van de SP-fractie merken op dat de Minister aangeeft dat een
modeltaxatie niet voor elke woning een optie is. In welke gevallen is een modeltaxatie niet betrouwbaar genoeg om de waarde van de woning in te schatten? Verder willen deze leden graag weten hoeveel procent van de afgesloten hypotheken onder de NHG-hypotheken vallen. Wat is de reden dat modeltaxaties niet geaccepteerd worden voor NHG-hypotheken? Momenteel is het niet meer mogelijk om enkel een modeltaxatie te
gebruiken t.b.v. het verstrekken van hypothecair krediet. Een taxatie-product dat nog wel wordt toegestaan, is een product waarbij een taxateur op afstand de waarde bepaalt, ondersteund door een model-taxatie die door de taxateur wordt beoordeeld, geëvalueerd en goedge-keurd. Deze hybride taxatie kan alleen gebruikt worden indien de maximale hoogte van het hypothecair krediet ten opzichte van de waarde van de woning (LTV) niet meer dan 90% bedraagt. Deze LTV-bepaling gold voor het ingaan van de EBA richtsnoeren ook voor het gebruik van enkel een modelmatige taxatie. Waar het eerder niet was toegestaan om een woning enkel modelmatig te waarderen voor het afsluiten van een hypotheek met NHG, staat NHG sinds kort het gebruik van een hybride taxatie onder voorwaarden toe. De hybride vorm van taxeren kan alleen gebruikt worden als het gebruikte model voldoende betrouwbaar de waarde van de individuele woning kan bepalen. Op voorhand valt niet te zeggen of een woning hybride kan worden getaxeerd. Woningen waarvan veel woningen met gelijke kenmerken in de wijk staan, kunnen vaak betrouwbaar hybride getaxeerd worden. Unieke woningen waarbij er
12Kamerstuk 32 847, nr. 759.