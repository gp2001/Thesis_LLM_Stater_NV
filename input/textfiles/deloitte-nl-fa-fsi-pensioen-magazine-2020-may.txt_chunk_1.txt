De dekkingsgraad van pensioenfondsen
is hierdoor hard geraakt. Voor het eerst
rekenen sommige pensioenfondsen met een
rekenrente van bijna nul. Vorig jaar dachten
veel pensioenfondsen dat met de extreem
lage rente van circa 1% de bodem was
bereikt. Het is nog te vroeg om te bepalen
wat dit alles betekent voor het korten van de
aanspraken. Het is te hopen dat de situatie
voor de pensioenfondsen de komende
kwartalen weer wat verbetert. Het coronavirus kan ook gevolgen
hebben voor de risico’s op overlijden en
arbeidsongeschiktheid. Het is goed om
als werkgever na te gaan of verzekeringen
tot uitkering overgaan als medewerkers
overlijden of arbeidsongeschikt raken als
gevolg van besmetting met het coronavirus
en zij hebben gereisd naar een gebied
met reisbeperkingen. De huidige situatie
onderstreept dat het huidige pensioenstelsel
kraakt en piept. De noodzaak om te komen
tot een nieuw pensioenstelsel wordt
almaar groter. De financiële situatie van de
pensioenfondsen maakt dat zij kritisch
kijken naar de uitvoeringskosten. Het artikel
‘Operatie vereenvoudiging pensioenregeling’
laat zien dat door vereenvoudiging van
de pensioenregelingen kan worden
bespaard op de administratiekosten. Het geeft een mooi voorbeeld van hoe
complexiteitsreductie kan worden
bereikt met volledige instemming van de
stakeholders en met minimale impact voor
de deelnemers. Zo kunnen pensioenfondsen ideaal
voorsorteren op de implementatie van
het nieuwe pensioenstelsel en op verdere
digitalisering van het pensioenfonds. Dit sluit aan bij de oproep van minister
Koolmees in het kader van de Evaluatie Wet
pensioencommunicatie. Hij roept de sector
en de toezichthouder op de kwaliteit van
de pensioenadministraties te verbeteren
en onderstreept dat de complexiteit van
de bestaande pensioenadministraties en
de risico’s op fouten die daarmee gepaard
gaan de sector ertoe noodzaken over te
stappen naar een nieuw, eenvoudiger en
transparanter pensioenstelsel. Veel pensioenfondsen zijn bezig
met de actiepunten uit de Europese
Pensioenfondsenrichtlijn IORP II. In
ons interview gaat Kor Bosscher (Chief
Finance Risk – CFRO) van Triodos Asset
Management in op ESG en groen beleggen. Twee onderwerpen die als onderdeel van
IORP II in de schijnwerpers staan. Dit geldt
ook in hoge mate voor de gevolgen van
de privacyregelgeving. Sinds de invoering
van IORP II hebben pensioenfondsen
sleutelfuncties moeten inrichten. Denk aan
de risicobeheerfunctie, de actuariële functie
en de interne auditfunctie. In 2020 is het tijd
geworden voor het privacy re-assessment,
waarmee pensioenfondsen vanuit de AVG
worden verplicht om na te denken over
privacyrisico’s en deze risico’s te verkleinen. Door al deze ontwikkelingen gaat ons
pensioenstelsel een betekenisvolle tijd
tegemoet die we met veel interesse zullen
blijven volgen. Reacties: pensioen@deloitte.nlPensioen  | Redactioneel
– 3 –Een eerlijker, duurzamer en menselijker wereld.