2. Vervolgens levert de aanvrager alle in het voorlopig aanbod gevraagde gegevens ter beoordeling aan bij Jungo en vraagt een offerte aan. 3. De aanvrager ontvangt na goedkeuring van de aanvraag op basis van de geleverde gegevens (het zogenaamde finaal akkoord) een definitieve hypotheekofferte op basis van de dan geldende rentes en voorwaarden. Hij of zij heeft vervolgens 2 weken bedenktijd om de definitieve offerte al dan niet te accepteren. 4. Als de aanvrager de hypotheekofferte ondertekent is de financiering gegarandeerd. 5. De aanvrager start vervolgens samen met Jungo een campagne om de hypotheek nog voordeliger te maken. 6. Een week voordat de aanvrager de sleutel krijgt van zijn of haar nieuwe woning sluit de campagne en bepalen we het definitieve voordeel. 7. Vervolgens gaat de aanvrager naar de notaris van zijn of haar keuze voor het passeren van de hypotheekakte. 23  Jungo Hypotheekgids v1.7.docx Vergoedingen Jungo Jungo brengt geen kosten in rekening voor het uitbrengen van het voorlopig aanbod en de hypotheekofferte. Wanneer je de hypotheek afsluit bij Jungo brengen we de volgende vergoedingen in rekening:  Ø Een eenmalige transactievergoeding van € 400; Ø Een maandelijkse beheervergoeding van € 30. Belangrijk. Ook andere aanbieders brengen deze kosten in rekening. Zij verwerken dat in hun tarieven. Dat vinden wij niet transparant. Bij een hogere hypotheek rekenen die partijen volgens ons dus een te hoge vergoeding. Geldigheidsduur De geldigheid van een hypotheekofferte (bindend kredietaanbod) is 3 maanden na dagtekening van de offerte. Als je de offerte ondertekent ben je verzekerd van jouw hypotheek. Je moet dus binnen 3 maanden na dagtekening van de offerte bij de notaris zijn geweest voor ondertekening van de hypotheekakte. Verlengen geldigheid Wanneer een geldigheid van meer dan 3 maanden nodig is, kan eenmalig een verlenging worden aangevraagd van 3 maanden. Als de rente gestegen is brengt Jungo een bereidstellingsprovisie in rekening. De kosten zijn 0,01% van de hoofdsom per dag dat de verlenging duurt. Deze kosten zijn aftrekbaar. Rekenvoorbeeld Hoofdsom: € 255.000 (het bedrag dat je leent) Verlenging: 90 dagen Kosten verlenging: € 255.000 * 0,01% * 90 dagen = € 2.295  Het aanvragen van een verlenging kan met het verlengingsformulier op: www.jungo.nl/forms/offerte-verlengen (nog niet beschikbaar). Annuleringskosten Er zijn geen kosten wanneer de hypotheekofferte binnen de geldigheidsduur van 3 maanden wordt geannuleerd. Als de geldigheid is verlengd en de verlengingsperiode is ingegaan, dan rekenen we € 250 voor een annulering plus 0,01% bereidstellingsprovisie per dag bij gestegen rente. Rente bij passeren Bij passeren verlaagt Jungo de rente uit de hypotheekofferte op basis van het succes van de crowd campagne. Hoe succesvoller de campagne, hoe lager het uiteindelijke
24  Jungo Hypotheekgids v1.7.docx rentetarief. Voor passeren krijgt de aanvrager een bevestiging van de definitief te betalen rente, inclusief een rente- en aflossingsschema. Wat is de rol van de crowd? De crowd is een groep mensen die via Jungo investeren in jouw hypotheek. Dat kunnen familie en vrienden zijn, maar in principe mag iedereen mee investeren in je hypotheek. Deze investeerders helpen je aan een voordeliger hypotheek. De investeerders kiezen in welke hypotheek ze willen investeren via Jungo. Om de kans op succes zo groot mogelijk te maken loont het dus om zelf ook actief mee te helpen bij het voeren van je campagne. Wij helpen je daarbij met tips en met het werven van investeerders. Lees onze tips op: Onze 7 tips voor een succesvolle campagne. Jungo laat de crowd alleen investeren in het bedrag boven 80% van de waarde van de woning. Dat is namelijk het deel waar banken en pensioenfondsen het meeste aan verdienen, dat voordeel gunnen wij liever aan de crowd. Gelukkig merkt de aanvrager daar niets van, behalve dat de hypotheek goedkoper wordt. Jungo verstrekt de hypotheek en de aanvrager betaalt maandelijks aan Jungo.