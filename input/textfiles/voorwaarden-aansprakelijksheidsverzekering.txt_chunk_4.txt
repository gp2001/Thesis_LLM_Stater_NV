Dan betalen wij de schade
toch. Wij betalen maximaal € 20.000 per gebeurtenis. 3.2 Is er sprake van schade met of door een motorrijtuig? Bent u de eigenaar, bezitter, houder, bestuurder of gebruiker van
een motorrijtuig? En bent u aansprakelijk voor schade die met of
door dit motorrijtuig is ontstaan en/of veroorzaakt? Dan bent
u hiervoor niet verzekerd.Let op
Er is een aantal situaties waarin u wél verzekerd bent voor schade
die is ontstaan en/of veroorzaakt met of door een motorrijtuig. Hieronder leest u welke situaties dat zijn. Passagier
U bent verzekerd in de situatie dat u aansprakelijk bent voor
schade die u veroorzaakt als passagier van dat motorvoertuig. Joyriding
Wij verzekeren de schade die is veroorzaakt tijdens joyriding,
waarvoor u aansprakelijk bent. Maar alleen als de persoon die de
schade heeft veroorzaakt jonger is dan 18 jaar. Wij betalen niet voor
schade in geval van:
• Diefstal of verduistering van het motorrijtuig. • Joyriding, zonder dat daaraan geweldpleging vooraf is gegaan
en er voor het motorrijtuig een aansprakelijkheidverzekering is
gesloten. Is er schade aan het motorrijtuig waarmee het joyriden plaatsvond? Dan is deze verzekerd voor een maximumbedrag van € 12.500. Was dit motorrijtuig een brom- of snorfiets? Dan betalen wij alleen
een vergoeding als de persoon die de schade heeft veroorzaakt
jonger is dan 16 jaar. Met joyriding bedoelen wij: elk onrechtmatig gebruik van een
motorrijtuig, waarbij het niet de bedoeling is om zich dit motor-
rijtuig toe te eigenen. Motorrijtuigen van huispersoneel
Veroorzaakt het huispersoneel van de verzekeringnemer schade
met zijn eigen motorrijtuig? En bent u hiervoor als werkgever
aansprakelijk? Dan betalen wij deze schade ook. Bijzondere motorvoertuigen
U bent verzekerd voor aansprakelijkheid voor schade die is
veroorzaakt met of door:
• Maaimachines, kinderspeelgoed of soortgelijke kleine
voertuigen die met een motor voortbewogen worden. Een
voorwaarde is wel dat deze voertuigen niet harder dan tien
kilometer per uur kunnen rijden. • Modelauto’s die u op afstand kunt bedienen. • Motorrijtuigen zonder kentekenplicht, waarvoor geen rijbewijs
nodig is en die niet harder rijden dan zes kilometer per uur. Zo’n motorvoertuig moet bedoeld zijn als vrijetijdsbesteding
en om buiten de wegen te gebruiken. Denkt u bijvoorbeeld aan
een cross-trike, golfkarretje en strand- of zandbuggy of blowkart. • Een fiets met elektrische trapondersteuning (elobike). 7
3.3 Is er schade met of door vaartuigen? Bent u de eigenaar, bezitter, houder, bestuurder of gebruiker van
een vaartuig? En bent u aansprakelijk voor schade die met of door
dit vaartuig is ontstaan en/of veroorzaakt? Dan bent u hiervoor niet
verzekerd. Let op
Er is een aantal situaties waarin u wél verzekerd bent voor schade
die is ontstaan en/of veroorzaakt met of door een vaartuig. Hieronder leest u welke situaties dat zijn. Roeiboten, kano’s, zeilplanken en op afstand bedienbare
modelboten
Wij verzekeren de aansprakelijkheid voor schade die is veroorzaakt
met of door roeiboten, kano’s, zeilplanken en modelboten die u op
afstand kunt bedienen. Ook bent u verzekerd voor aansprakelijkheid voor schade aan
personen en zaken die is veroorzaakt met of door zeilboten met
een zeiloppervlakte van maximaal 16 m². Heeft u een zeil- of roeiboot  met een (buitenboord)motor van niet
meer zijn dan drie kw (ongeveer vier pk)? Dan is uw aansprakelijkheid
voor schade door de boot ook verzekerd. De schade aan vervoerde
zaken betalen wij niet. Passagier
U bent verzekerd in de situatie waarin u schade veroorzaakt als
passagier van een vaartuig. Maar brengen één of meer verzekerden elkaar schade toe? Dan
betalen wij alleen de schade zoals is beschreven in artikel 2.3.1. En
is er schade aan zaken die u als passagier onder zich heeft? Dan
betalen wij alleen voor de schade zoals is beschreven in artikel 3.1. 3.4 Is er schade met of door luchtvaartuigen? Bent u de eigenaar, bezitter, houder, bestuurder of gebruiker van
een luchtvaartuig? En bent u aansprakelijk voor schade die met of
door dit luchtvaartuig is ontstaan en/of veroorzaakt? Dan bent
u hiervoor niet verzekerd.Met ‘luchtvaartuigen’ bedoelen wij ook:
• Een luchtballon met een diameter van meer dan één meter als
deze helemaal gevuld is. • Een doelvliegtuig. • Een kabelvlieger met een zeiloppervlakte van meer dan 1,5 m². • Een luchtschip. • Een modelraket. • Een modelvliegtuig van méér dan twintig kilo. • Een valschermzweeftoestel. • Een zeilvliegtuig.