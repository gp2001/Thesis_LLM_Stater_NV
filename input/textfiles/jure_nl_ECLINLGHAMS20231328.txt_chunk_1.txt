Verzoekers niet-ontvankelijk te verklaren in hun verzoek voor zover dat ziet op Watson MidCo; 2. het verzoek van Verzoekers af te wijzen; en 3. Verzoekers te veroordelen in de kosten van de procedure. Het verzoek is behandeld op de zitting van de Ondernemingskamer van 13 april 2023. De advocaten hebben toen de standpunten van de verschillende partijen toegelicht aan de hand van overgelegde aantekeningen. Verzoekers hebben van tevoren nadere producties toegestuurd en hebben die in het geding gebracht. Partijen en hun advocaten hebben vragen van de Ondernemingskamer beantwoord en inlichtingen verstrekt. Inleiding en feiten Deze zaak gaat over de Dümmen Orange groep, een onderneming die zich bezighoudt met bloemen- en plantenveredeling en de (wereldwijde) distributie van (sier)planten en materialen voor de ontwikkeling daarvan. Voor de Dümmen Orange groep werken wereldwijd zo’n 7.000 werknemers. Verzoekers zijn (erfgenaam) van voormalig werknemers van de Dümmen Orange groep, die in het verleden hebben deelgenomen aan een management equity plan en certificaten van aandelen hebben verkregen. Deze certificaten zijn na een herstructurering van de Dümmen Orange groep in 2021 waardeloos geworden. Verzoekers betwijfelen de noodzaak van deze herstructurering en betogen dat zij onvoldoende zijn geïnformeerd over de herstructurering en bovendien ongelijk zijn behandeld ten opzichte van andere certificaat-/aandeelhouders. DO Holding, voorheen DNA Green Group B.V., is de holdingmaatschappij van de Dümmen Orange groep waaronder alle operationele werkmaatschappijen hangen. Alle aandelen in DO Holding worden gehouden door Watson BidCo. Alle aandelen in Watson BidCo worden op dit moment gehouden door Casper Debtco B.V. (hierna: Casper Debtco). Het bestuur van Casper Debtco bestaat uit [M] (hierna: [M] ), [N] (hierna: [N] ) en [O] . Het bestuur van Watson BidCo bestaat uit dezelfde personen als het bestuur van Casper Debtco. [M] is de CEO van de Dümmen Orange groep, [N] is de CFO. [N] en [M] zijn tevens bestuurder van DO Holding. De Dümmen Orange groep was in 2015 (indirect) via DO Holding (voor het merendeel) eigendom van investeringsmaatschappij H2 Equity Partners. In dat jaar is de Dümmen Orange groep overgenomen door het private equity fonds BC Partners LLP (hierna: BC Partners). Het overnameproces destijds had de naam Project Helix. Na uitvoering van Project Helix was de holdingstructuur van de Dümmen Orange groep als volgt: alle aandelen in DO Holding werden gehouden door Watson BidCo, alle aandelen in Watson BidCo werden gehouden door Watson MidCo en alle aandelen in Watson MidCo werden gehouden door Watson TopCo. Als gevolg van een (nieuwe) herstructurering in 2021 (hierna: de Herstructurering), zijn alle aandelen in Watson BidCo (en daarmee indirect alle aandelen in DO Holding) overgedragen aan Casper Debtco. Watson MidCo is daarna geliquideerd en opgehouden te bestaan. Sindsdien is Watson TopCo een ‘lege’ holdingvennootschap. De aandelen in Watson TopCo worden op dit moment voor 73,79% gehouden door Crick S.à.r.l. (een vennootschap gelieerd aan BC Partners, hierna: Crick), voor 25,59% door DOP I en voor 0,62% door Casper Holdings S.à.r.l. (ook gelieerd aan BC Partners). De aandelen in DOP I worden voor 86,57% gehouden door Stichting Administratiekantoor Dümmen Orange Participation (hierna: STAK DOP I) en voor 13,43% door DOP II. Alle aandelen in DOP II worden gehouden door Stichting Administratiekantoor Dümmen Orange Participation II (hierna: STAK DOP II). Bestuurders van STAK DOP I, STAK DOP II, DOP I en DOP II zijn [N] en [P] . Bestuurders van Watson TopCo zijn [N] en [Q] (partner bij BC Partners). Verzoekers zijn (erfgenaam van) voormalig werknemers van de Dümmen Orange groep, die als gevolg van deelname aan het management equity plan van de Dümmen Orange groep (hierna: MEP) houder zijn geworden van certificaten van aandelen die zijn uitgegeven door STAK DOP I of STAK DOP II en die uiteindelijk betrekking hebben op gewone aandelen en preferente aandelen in het kapitaal van Watson TopCo. Het MEP is opgezet in het kader van Project Helix. In maart 2016 is aan bepaalde managers, die allen al in dienst waren van de Dümmen Orange groep ten tijde van Project Helix en voorafgaand aan dat project al deelnamen aan een managementparticipatieplan (hierna: de Original Managers), het aanbod gedaan om deel te nemen aan het MEP, door het nemen van certificaten van aandelen in (indirect) Watson TopCo. Aan deze managers is een brochure van 18 maart 2016 verstrekt met informatie over (deelname aan) het MEP. In die brochure is onder meer opgenomen: “Exit		a sale or listing of the Company” (…) Securities
the relevant securities in the MEP subscribed for by the relevant Participant in the form of depository receipts, ultimately relating to the Shares. Shares
the Class A Shares, the Class B Shares and the Preference Shares; (…) The Depositary Receipts grant the Participant the right to receive dividends, other distributions on the Shares and the sale proceeds of the Shares in the case of an Exit. Depositary receipts corresponding with Preference Shares carry a return of maximum 12% per annum. (…) Depositary receipts corresponding with Class A Shares and/or Class B Shares have no fixed return and only provide for a return of capital after the distribution on the Preference Shares has been paid and sufficient cash is available. At this stage it is not envisaged that any dividend will be paid until an Exit. Participants do not have voting rights (stemrecht) or meetings rights (vergaderrechten) pertaining to the shares. The voting rights, meeting rights and all other rights pertaining to the Shares held in trust by the STAK, remain with the STAK. STAK is represented by a board of directors, the members of which are appointed by BC Partners. Therefore full control of the Company remains with BC Partners (…). (…) By entering into the Deed of Adherence, the Participant agrees to be bound by the ISA and to perform all the obligations of a Manager (defined in the ISA) in that capacity there under (as further detailed in the Deed of Adherence) (…). (…) 6. ECONOMIC RISK AND REWARDS A Participant could potentially loose a part of, or its full Investment.