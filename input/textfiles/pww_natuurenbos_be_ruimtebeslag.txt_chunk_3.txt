Het vraagt om te toetsen aan de natuurlijke kenmerken van de Speciale Beschermingszones (SBZ). Hieronder vallen: het geheel van biotische en abiotische elementen, samen met hun ruimtelijke en ecologische kenmerken en processen, die nodig zijn voor de instandhouding van a) de natuurlijke habitats en de leefgebieden van de soorten waarvoor de betreffende SBZ is aangewezen en b) de soorten vermeld in de bijlage III bij het Natuurdecreet. Dit betekent dat ook de standplaatsfactoren op orde moeten worden gebracht, opdat de gunstige staat kan worden bereikt. Hiermee wordt bedoeld: de noodzakelijke zuurgraad, voedselrijkdom en vochthuishouding van de bodem of grondwater, etc. Voor de effectbeoordeling van activiteiten, net als voor het bepalen van het beleid tot voorkoming van verslechtering van de habitats en tot behalen van de instandhoudingsdoelstellingen, is de kwaliteit van de ecologische standplaatsvereisten, uitgedrukt in grenswaarden, een belangrijke indicator. De ecologische standplaatsvereisten van een habitattype kunnen gekoppeld worden aan de staat van instandhouding (gunstig of ongunstig). De grens tussen gunstig of ongunstig is per standplaatsvereiste de grenswaarde. Een gunstig abiotisch bereik is het globale meetbereik van een milieuvariabele waarbinnen een habitattype duurzaam kan functioneren. De grenzen van dit bereik zijn de grenswaarden. In onderstaande figuur wordt uitdrukking gegeven aan de relatie tussen de staat van instandhouding en de grenswaarden. In de effectenanalyse kan berekend worden in hoeverre de abiotische randvoorwaarde wijzigt. Om deze wijziging te kunnen beoordelen, wordt er getoetst aan de grenswaarde. De huidige milieudruk bepaalt mee de staat van instandhouding van een habitat. Op basis van de grenswaarden voor de ecologische standplaatsvereisten van een habitat, kan dan bepaald worden wat de impact is van de huidige milieudruk en de (bijkomende) milieudruk van te vergunnen activiteiten. Er kan nagegaan worden welke marge er is om bijkomende milieudruk toe te laten. De grenswaarde is, op basis van deze redenering, de maximaal toelaatbare milieudruk per eenheid van oppervlakte of volume voor een bepaald habitattype of leefgebied zonder dat er – volgens de huidige kennis – verandering in de biodiversiteit optreedt op lange termijn en/of het behoud/herstel naar de beoogde gunstige lokale staat van instandhouding gehypothekeerd wordt. Hou me op de hoogte Hou me op de hoogte Sluiten 2. Welke grenswaarden qua gevoeligheid hanteren we voor ruimtebeslag? Uitgangspunt is dat elk habitattype gevoelig is voor de effectgroep ‘ruimtebeslag’. Er zijn geen grenswaarden voorhanden die aangeven of het ene habitattype meer of minder gevoelig is voor ruimtebeslag. Dit betekent dat alle in Vlaanderen voorkomende habitattypen gevoelig zijn voor permanent ruimtebeslag. Dit betekent echter niet dat elke ingreep die permanent ruimtebeslag tot gevolg heeft, significant is. In geval van tijdelijk ruimtebeslag of een kwaliteitswijziging kan de impactevaluatie gedifferentieerd worden per habitattype (zie ook referentiekader). Algemeen referentiekader Hou me op de hoogte Hou me op de hoogte Sluiten De lidstaten moeten streven naar het bereiken van een voor de Europees beschermde natuur, in uitvoering van de Habitat- en Vogelrichtlijn. Hiertoe werden speciale beschermingszones afgebakend. Om het bereiken van de regionaal gunstige staat niet te belemmeren (of te behouden indien deze reeds bereikt is), moet voorkomen worden dat plannen, projecten of programma's die niet nodig zijn voor het beheer van de speciale beschermingszones, een significante impact zouden hebben op deze gebieden. Daartoe wordt een passende beoordeling gemaakt van de effecten van dergelijke plannen, projecten of programma's. De juridische achtergronden worden verder uitgebreid toegelicht in de Omzendbrief/OMG/2017/01. Wat de milieudrukken betreft dient men concreet  de effecten te toetsen aan de grenswaarde voor de betreffende milieudruk. Dit is een niveau dat het bereiken of behouden van de gunstige staat van instandhouding mogelijk maakt. Het overschrijden van een grenswaarde als effect van een plan, project of programma houdt immers steeds een risico in op een significante impact, wat het bereiken van de regionaal gunstige staat van instandhouding kan belemmeren. Concreet betekent dit dat, zowel ter hoogte van (d.i. waarvoor het beheer in functie van instandhoudingsdoelen is vastgelegd in goedgekeurde natuurbeheerplannen of daarmee vergelijkbare plannen of overeenkomsten), ter hoogte van de reservatiezones voor de realisatie van de instandhoudingsdoelen (de ) als ter hoogte van , de milieudruk niet mag stijgen tot boven de grenswaarde ten gevolge van een plan, project of programma dat niet nodig is voor het beheer van de speciale beschermingszone. Indien dat wel het geval is, kan geen vergunning verleend worden voor het plan, project of programma. Indien het habitattype of de soort in een regionaal gunstige staat van instandhouding is en indien de locatie niet essentieel is voor het behoud van deze regionaal gunstige staat, kan toegestaan worden dat de grenswaarde lokaal overschreden wordt, voor zover het behoud van de regionaal gunstige staat van instandhouding niet in het gedrang komt. Hou me op de hoogte Hou me op de hoogte Sluiten Algemeen referentiekader voor ruimtebeslag Bij de effectgroep ruimtebeslag wordt er een onderscheid gemaakt tussen: •    een tijdelijk habitatverlies; •    een langdurig of permanent habitatverlies; •    een kwaliteitsverandering van een habitat. Aan de begrippen tijdelijk en permanent kunnen verschillende betekenissen gegeven worden, afhankelijk van de invalshoek. Uitgaande van de tijdsduur van een ingreep is die te beschouwen als tijdelijk als het bijvoorbeeld over de aanlegfase gaat (bv. een werfstrook) of permanent als het over een exploitatiefase gaat (bv. een weg). De begrippen tijdelijk en permanent kunnen echter ook vanuit een ecologische invalshoek benaderd worden, met name vanuit de herstelbaarheid van een habitattype en de omkeerbaarheid van een effect. Rekening houdend met de omschrijvingen van tijdelijk versus permanent habitatverlies en de herstelbaarheid van een habitat worden volgende definities voor de passende beoordeling aangehouden: : het vernietigde habitat kan minstens in de oorspronkelijke staat hersteld worden binnen een termijn van 4 jaar na het stopzetten van de ingreep of na afloop van de werken (oorzaak van het ruimtebeslag). Het ruimtebeslag zelf heeft een maximale duur van 3 jaar. De oorspronkelijke staat van instandhouding is hersteld ten laatste 4 jaar na de afloop van de ingreep, d.i. inclusief de termijn nodig voor het uitvoeren van eventuele herstelmaatregelen (veelal abiotische omstandigheden) en de ontwikkelingstijd nodig voor het bereiken van de oorspronkelijke staat van instandhouding (ook de biotische kenmerken zijn minstens evenwaardig aan de oorspronkelijke toestand). Indien de tijdelijke ingreep leidt tot het permanent onmogelijk maken van het lokaal bereiken van de gunstige staat van instandhouding, terwijl dit in de oorspronkelijke situatie wel het geval was, dient het habitatverlies aanzien te worden als permanent. De habitats die (onder bepaalde omstandigheden) kunnen herstellen binnen een periode van 4 jaar na het tijdelijk ruimtebeslag worden weergegeven in bijlage 1 van het rapport ' ' opgesteld door INBO in 2015. : is van toepassing op habitattypen die of) door een ingreep effectief nooit meer tot een lokaal gunstige staat van instandhouding hersteld of ontwikkeld kunnen worden, omdat de ruimte is ingenomen door een ander landgebruik (bv. een gebouw); of) voor habitattypen, waarbij de hersteltijd (nodig voor herstel van de oorspronkelijke staat van instandhouding, zowel voor abiotische als biotische aspecten, zie tijdelijk habitatverlies) meer dan 4 jaar duurt. : elke wijziging van de habitatkwaliteit als gevolg van een verstoring van een proces noodzakelijk voor de structuur en/of functies van het habitat, als (indirect) gevolg van ruimtebeslag. In dit geval is het habitat niet volledig vernietigd, maar heeft het ruimtebeslag als gevolg dat de habitatstructuur (vegetatie, reliëf, geomorfologie, bodem, ruimtelijke samenhang,…) is gedegradeerd door mechanische oorzaken, veranderingen in dynamiek, wegvallen van beheer,... Dit type van ruimtebeslag komt veel minder vaak voor dan het tijdelijk of permanent habitatverlies door directe ruimte-inname. Desalniettemin wordt het toch opgenomen in deze praktische wegwijzer om een kader te scheppen voor de situaties waarin het toch voorkomt. Een voorbeeld is het intensief en overbegrazen van een habitatwaardig bos, waardoor de kruid- en struikvegetatie vernietigd wordt. In dit geval is er geen permanent habitatverlies, maar wordt de habitatstructuur aangetast en is er een kwaliteitswijziging van het habitat. Ook ruimtebeslag buiten het eigenlijke habitat (of zelfs SBZ), kan een kwaliteitsverandering teweegbrengen binnen SBZ. Dit proces kan optreden door bijvoorbeeld het bouwen van een hoog gebouw, waardoor de afzetting van zand (door het veranderen van de windimpact) in een duingebied gewijzigd wordt. Het permanent habitatverlies valt in dit geval samen met het hoge gebouw. De zone waar een kwaliteitswijziging van het habitat geldt, is echter de zone van de stuifduinen die minder onder invloed staan van windwerking. De ingreep hoeft evenwel zelf niet noodzakelijk habitatverlies in te houden. In waterlopen kan het bijvoorbeeld gaan om de wijziging van sedimentafzet als gevolg van het inbrengen van een drempel in een rivier. De kwaliteitswijziging vindt plaats in de oppervlakte waar meer of minder sediment wordt afgezet. Een kwaliteitswijziging kan ook tijdelijk optreden. In dat geval dient geoordeeld te worden of de kwaliteit van het habitat tijdelijk dan wel langdurig of permanent vermindert. Voor het onderscheid tussen beide gelden dezelfde criteria als voor habitatverlies, hierboven beschreven. Bijvoorbeeld, indien de drempel in de rivier in het vorige voorbeeld tijdelijk aangebracht wordt, omwille van de realisatie van een bepaald project, wordt de sedimentafzet tijdelijk gewijzigd. In dit geval dient dus nagegaan of de oorspronkelijke toestand (zowel abiotische als biotische aspecten) op de oppervlakte waar de sedimentafzet gewijzigd is, binnen de vier jaar na het wegnemen van de drempel hersteld is. Mogelijk volstaat hiertoe het herstel van de rivierdynamiek van voor de ingreep. Indien niet, moet de oorspronkelijke toestand gerealiseerd worden door herstelmaatregelen. Anderzijds betreft kwaliteitswijziging in deze praktische wegwijzer niet de wijziging van de structuur van een habitat door vergrassing ten gevolge van depositie of ten gevolge van verdroging. Dit effect wordt namelijk behandeld onder de effectgroep eutrofiëring via lucht of in effectgroep verdroging of vernatting. Gevolgen door milieudrukken, die beschreven worden in andere praktische wegwijzers , vallen dus niet onder deze wegwijzer. Hou me op de hoogte Hou me op de hoogte Sluiten Het algemeen referentiekader toegepast op de beslisregels voor direct ruimtebeslag, rekening houdend met bovenstaande definities, wordt als volgt uitgedrukt: Habitatverlies Actueel habitat Habitat onder passend beheer Link tussen ingreep en effect Hou me op de hoogte Hou me op de hoogte Sluiten Hierna worden de verschillende stappen toegelicht voor het onderzoeken van de relatie tussen het te beoordelen project/plan/programma en de effecten ten gevolge van ruimtebeslag en voor de beoordeling van de significantie van het effect. Deze stappen worden toegelicht vanaf de voortoets tot de eindconclusie van de passende beoordeling. A.