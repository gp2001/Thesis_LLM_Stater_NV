• Per post naar:
DAS
T.a.v. T eam Intake Verhaal
Postbus 23000
1100 DM Amsterdam
Stuurt u alstublieft direct de documenten mee die over het
conflict gaan. Als u uw zaak via de website of per e-mail
aanmeldt, dan kunt u de documenten scannen en als
bijlage meesturen. En vermeld in alle gevallen dat u bij
Reaal verzekerd bent en wat uw polisnummer is.10
1.3 Wat verwachten wij en DAS van u? Wij verwachten van u dat u zo snel mogelijk contact opneemt met
DAS als u juridische hulp nodig heeft en gebruik wilt maken van uw
verzekering. Daardoor kan DAS u zo goed mogelijk helpen. Zo kan
DAS voorkomen dat het conflict groter of ingewikkelder wordt. Ook moet u DAS de gelegenheid geven om het conflict met uw
tegenpartij zonder procedure op te lossen en tot een regeling in
overleg met uw tegenpartij te komen. U moet daaraan in
redelijkheid uw medewerking verlenen. Ook wordt van u verwacht dat u meewerkt met DAS en de eventuele
externe deskundige die DAS voor u inschakelt. Dit houdt in dat u:
• Alle informatie en documenten geeft die van belang zijn. • Als dat wordt gevraagd, aantoont hoe groot het conflict is en
wat uw belang (in geld) hierbij is. • Als DAS een externe deskundige heeft ingeschakeld die niet bij
DAS in loondienst is, toestemming geeft dat DAS informatie
over uw zaak krijgt of kan inzien. • Meewerkt aan een verzoek om in een strafzaak als civiele partij
op te treden. • Meewerkt bij het verhalen van de kosten van rechtsbijstand op
een ander. • Zich correct opstelt tegenover de tegenpartij, de medewerkers
van DAS en anderen die DAS heeft ingeschakeld. • Niets doet wat nadelig is voor de rechtshulpverlening of de
belangen van DAS. 1.4 Wat gebeurt er als u de afspraken niet nakomt? Houdt u zich niet aan de afspraken in deze voorwaarden en zijn wij
en/of DAS daardoor benadeeld? Dan kan dit betekenen dat DAS u
(verder) geen juridische hulp geeft. 1.5 Wie zijn verzekerd? Welke personen zijn verzekerd voor Verhaalsbijstand is afhankelijk
van de gezinssamenstelling. Op uw polis staat voor welke gezins-
samenstelling deze Verhaalsbijstand geldt. In artikel 2.2 van de
voorwaarden van de Aansprakelijkheidverzekering leest u per
gezinssamenstelling wie verzekerd is. Ook uw nabestaanden zijn verzekerd. Maar alleen de
nabestaanden voor wie u een erkende zorg- of onderhoudsplicht
heeft. Zij ontvangen dan juridische hulp als uw overlijden te maken
heeft met een gebeurtenis die via deze verzekering verzekerd is. De juridische hulp heeft betrekking op het vorderen van een
voorziening in de kosten van levensonderhoud.2 Uw verzekering
2.1 Waarvoor bent u verzekerd? Met de Reaal Verhaalsbijstand krijgt u juridische hulp bij het verhalen
van schade die iemand anders dan de verzekerde(n) aan u heeft
toegebracht. Met schade bedoelen wij: schade die is ontstaan door letsel of
aantasting van de gezondheid van u en/of de overige verzekerde
personen. Ook als zij hierdoor overlijden. De schade die daaruit
voortvloeit, valt hier ook onder. Is er sprake van zo’n soort schade? Dan verleent DAS ook juridische hulp bij het verhalen van de
geleden materiële schade. De gebeurtenis waardoor de schade is ontstaan moet in
Nederland hebben plaatsgevonden. DAS vergoedt de kosten voor deze juridische hulp onbeperkt. Kiest
u ervoor om in een procedure geen gebruik te maken van de
juridisch specialist van DAS maar van een door u zelf gekozen
rechtshulpverlener? Dan geldt er in sommige gevallen een
maximum bedrag en moet u soms een eigen risico betalen. Hierover leest u meer in artikel 2.3. 2.2 Wanneer heeft u recht op juridische hulp?