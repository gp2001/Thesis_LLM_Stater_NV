Daarnaast kunt u ervoor kiezen om de volgende aanvullende
verzekeringen af te sluiten:
• Glasverzekering. Met deze aanvullende verzekering verzekert
u schade aan glas, zoals in ramen en glas in deuren. Ook de
kosten van een noodvoorziening worden vergoed. • Buitenhuisrisicoverzekering. Met deze aanvullende
verzekering bent u buiten de deur verzekerd voor schade door
verlies, diefstal, vermissing en beschadiging van bezittingen
zoals audiovisuele apparatuur, (zonne)brillen, kleding, laptops
en smartphones. U kunt deze aanvullende verzekering alleen in
combinatie met de Reaal Inboedelverzekering Allrisk afsluiten. • Zakelijke Inboedelverzekering. Met deze aanvullende
verzekering is uw zakelijke inboedel verzekerd tot € 5.000. Zakelijke spullen zoals uw gereedschap, zakelijke laptop of
telefoon zijn verzekerd. • Sieradenverzekering wereldwijd. Met onze
Inboedelverzekering zijn uw sieraden in huis standaard
verzekerd tot € 2.500. Maar zijn uw sieraden meer waard of wilt
u ook het verlies van uw sieraden wereldwijd verzekeren? Dan is
de Sieradenverzekering wereldwijd een prima aanvulling. Voor welke Reaal Inboedelverzekering u heeft gekozen, staat op uw
polis. Ook aanvullende verzekeringen die u heeft afgesloten en
verhogingen van verzekerde bedragen, staan op uw polis.In deze voorwaarden van uw Reaal Inboedelverzekering leest u :
• Wat u van ons mag verwachten en wat wij van u verwachten (pagina 5). • Waarvoor u verzekerd bent (pagina 6). • Waarvoor u niet verzekerd bent (pagina 12). • En wat wij doen als u schade bij ons meldt (pagina 14). Heeft u zich extra verzekerd? Dan leest u in deze voorwaarden ook:
• Hoe wij omgaan met uw Glasverzekering (pagina 16). • Hoe wij omgaan met uw Buitenhuisrisicoverzekering  (pagina 17). • Hoe wij omgaan met uw Zakelijke inboedelverzekering  (pagina 19). • Hoe wij omgaan met uw Sieradenverzekering wereldwijd  (pagina 21). Heeft u nog vragen of wilt u een wijziging doorgeven? Neem dan contact op met uw financieel adviseur
of bel met onze Reaal klantenservice via 072 - 519 40 00. Zij helpen u graag verder.3
Belangrijke informatie
Heeft u schade? Bij schade belt u zo snel mogelijk met:
• Uw financieel adviseur. • 0800-REAALHULP
(0800 - 732 25 4857). Dit telefoonnummer is 24 uur per dag
bereikbaar. Of ga naar reaal.nl/klantenservice. Doe altijd direct aangifte bij de politie bij:
• Diefstal of een poging tot diefstal. •  Vandalisme
•  Beroving. • Aanrijding en aanvaring. Wilt u een wijziging doorgeven
of heeft u een vraag? Voor vragen over uw verzekering of
om een wijziging door te geven, belt
u tijdens kantooruren met:
• Uw financieel adviseur. • Reaal Klantenservice telefoonnummer 072 - 519 40 00. Of kijk op reaal.nl.Reaal Herstel Service
Heeft u schade die verzekerd is op uw Reaal Woonhuisverzekering? Dan kunt u gebruikmaken van de Reaal Herstel Service. De Reaal
Herstel Service heeft contact met een groot aantal
gespecialiseerde herstelbedrijven. Deze herstelbedrijven zorgen er
voor dat uw schade zo snel mogelijk wordt gerepareerd. Extra alert op fraude
Wij zijn extra alert op fraude. Wat houdt dat in? U mag ervan
uitgaan dat wij er alles aan doen om de premies blijvend laag te
houden en onze dienstverlening optimaal. Eén van de manieren
waarop we dat doen, is door zeer alert te zijn op fraude bij het
aanvragen van verzekeringen en bij schadeaangiftes. Als we fraude
constateren, kan aangifte worden gedaan bij de politie. Wij zeggen
uw verzekering op en hebben ook de mogelijkheid om al uw andere
verzekeringen bij Reaal te beëindigen. Ook kunnen wij de fraude
melden in registers voor verzekeraars. Dit kan vergaande gevolgen
voor u hebben bij het afsluiten van nieuwe verzekeringen.Voorwaarden Inboedelverzekering
03 305 18-02
Deze voorwaarden horen bij de Reaal Inboedelverzekering. Onze
Inboedelverzekering is onderdeel van het Reaal Goed Geregeld
Pakket. Ook de Voorwaarden Reaal Goed Geregeld Pakket/Reaal
Pakket voor de Zaak Schadeverzekeringen Algemeen horen bij
deze verzekering. Die voorwaarden vindt u op reaal.nl/
voorwaarden. 1  Algemeen
1.1  Wat bedoelen wij met...? Deze voorwaarden zijn een afspraak tussen u en ons. Met u
bedoelen wij de persoon die de verzekering heeft afgesloten (de
verzekeringnemer) en de verzekerden. De verzekerden zijn de
personen die meeverzekerd zijn bij deze verzekering. Wie dat
precies zijn, leest u in artikel 2.1 van deze voorwaarden. Met aardbeving bedoelen wij een schokkende of trillende beweging
van de aardkorst. Een aardbeving ontstaat op het moment dat er
zoveel spanning op de aardkorst staat dat deze verschuift. Met antiek bedoelen wij kunst-, sier- en gebruiksvoorwerpen. De
belangrijkste criteria die bepalen of een voorwerp antiek is, zijn:
• Het voorwerp moet door mensenhand gemaakt zijn. • Het moet een zekere ouderdom bezitten. Meestal wordt
daarbij uitgegaan van een leeftijd van 100 jaar; in bepaalde
gevallen is een voorwerp echter al antiek als het 95 of zelfs 75
jaar oud is. • Boeken zijn antiek als ze ten minste 75 jaar oud zijn. Met brand bedoelen wij vuur dat tot verbranding leidt en in staat is
zich uit eigen kracht te verspreiden. Onder brand valt onder andere
niet:
• Doorbranden van elektrische apparaten en motoren. • Oververhitten, doorbranden of doorbreken van ovens en
ketels. • Vuur dat binnen een speciaal daarvoor aangelegde haard blijft.Met computer- en audiovisuele apparatuur (inclusief accessoires)
bedoelen wij apparaten zoals tv’s, audio en homecinema,
desktopcomputers, smartphones, tablets, laptops, e-readers,
kindles en navigatieapparatuur. Met computer- en audiovisuele
apparatuur bedoelen wij niet software. Met eigen risico bedoelen wij het bedrag dat voor uw eigen rekening
blijft. Met film- en fotoapparatuur (inclusief accessoires) bedoelen wij
apparaten zoals camcorders, videoapparatuur,
spiegelreflexcamera’s, systeemcamera’s en pocketcamera’s. Smartphones zien wij niet als film- en fotoapparatuur. Met gebeurtenis bedoelen wij een onzeker voorval of reeks van
voorvallen die leiden tot een schade. Met inboedel bedoelen wij bezittingen die onderdeel uitmaken van
uw huishouden, zoals meubels, elektrische apparaten, sieraden in
huis en kleding.