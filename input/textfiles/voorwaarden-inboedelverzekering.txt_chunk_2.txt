Met inboedel bedoelen wij bezittingen die onderdeel uitmaken van
uw huishouden, zoals meubels, elektrische apparaten, sieraden in
huis en kleding. Vloeren zijn verzekerd als inboedel als het gaat om
zachte (textiel) vloerbedekking (tapijt), vinyl, linoleum, kurk en
marmoleum. Het maakt niet uit of deze vloer los ligt of gelijmd is. Steenachtige vloeren en vloeren van hout (tenzij los gelegd en dus
niet aard- en nagelvast verbonden) behoren tot het woonhuis. Het
gaat om bezittingen die verplaatsbaar zijn (roerende zaken) en dus
niet duurzaam verbonden zijn met de grond zoals een woonhuis
en alle vaste onderdelen daarvan (onroerende zaken). Voor
onroerende zaken heeft u een woonhuisverzekering nodig. Met kunst bedoelen wij schilderijen, etsen, zeefdrukken, litho’s en
andere kunstvoorwerpen zoals sculpturen, voor zover deze een
zeldzaamheidswaarde hebben. Met optische instrumenten bedoelen wij hulpmiddelen waarbij het
gedrag van licht wordt gemanipuleerd om het gewenste resultaat
te bereiken. Bijvoorbeeld verrekijkers of telescopen. 4Met opzet bedoelen wij het willens en wetens veroorzaken van
schade, of de grote kans op schade willens en wetens voor lief
nemen; ook als deze schade niet was bedoeld. Met opzet
bedoelen wij ook het goedvinden dat schade wordt veroorzaakt
door een ander. Met overstroming bedoelen wij overstroming als gevolg van het
bezwijken of overlopen van dijken, kaden, sluizen of andere
waterkeringen. Met sieraden bedoelen wij alle sieraden, inclusief horloges, die
gemaakt zijn om op uw lichaam te dragen. Sieraden kunnen
gedeeltelijk bestaan uit (edel)metaal, gesteente, parels, mineralen
of soortgelijke stoffen. Onbewerkt (edel)metaal en ongezette
(edel)stenen zijn geen sieraden. Met roekeloosheid bedoelen wij dat u bewust of onbewust
roekeloos bent geweest. Wij bedoelen met ‘bewust roekeloos’, als
u weet dat er een grote kans is op schade, maar u denkt dat die
schade niet zal ontstaan. U bent ‘onbewust roekeloos’, als u er
helemaal niet bij stilstaat dat er een grote kans is op schade, maar
u zich van dit risico wel bewust had moeten zijn. Met vandalisme bedoelen wij het opzettelijk en zonder
toestemming vernietigen van of schade toebrengen aan een
eigendom van een ander. Met verhuur/verhuren bedoelen wij het tegen betaling in gebruik
geven van (een deel van) uw inboedel of de woning, garage of het
bijgebouw voor een bepaalde periode aan een ander (huurder). Met een verzameling bedoelen wij een aantal bezittingen die iets
gemeenschappelijks hebben waardoor ze als groep bij elkaar
horen. Bijvoorbeeld postzegels, munten, kristal, zilverwerk,
speelgoed, of beeldjes. 1.2  Wat mag u van ons verwachten? U mag van ons verwachten dat:
• Wij u helpen om uw schade te herstellen of u betalen voor
schade die is verzekerd. • En dat wij dit zo snel mogelijk doen 1.3  Wat verwachten wij van u? Geef de volgende wijzigingen altijd zo snel mogelijk aan ons door,
maar in ieder geval binnen 30 dagen:
• Een adreswijziging. Berichten die wij zenden naar uw laatste bij
ons bekende adres, zien wij als informatie die u heeft bereikt en
waar u kennis van heeft kunnen nemen. • Uw e-mailadres wijzigt. Berichten die wij zenden naar uw laatste
bij ons bekende e-mailadres, zien wij als informatie die u heeft
bereikt en waar u kennis van heeft kunnen nemen. • De samenstelling van uw gezin wijzigt. U gaat bijvoorbeeld
samenwonen, scheiden of een eerste kind wordt geboren. • Uw IBAN (rekeningnummer) wijzigt waarvan wij de premie
afschrijven. • U verhuurt de woning geheel of gedeeltelijk. • U gebruikt de woning (gedeeltelijk) voor zakelijke doeleinden als
zelfstandige. Het maakt niet uit wat de aard van de zakelijke
werkzaamheden is. • De woning is langer dan 3 aaneengesloten maanden
onbewoond. Geeft u een wijziging door? Dan kunnen wij de premie en
voorwaarden van uw verzekering aanpassen. U gaat dan
bijvoorbeeld meer premie betalen of juist minder. Ook kunnen wij
na het doorgeven van de wijziging uw verzekering stoppen. Welke
aanpassing wij doen, hangt af van de wijziging. 1.4   Wat zijn de gevolgen van het niet voldoen aan onze
verwachtingen? Houd u zich niet aan de afspraken en zijn wij hierdoor benadeeld? Dan kan dat van invloed zijn op het bedrag dat wij bij schade
betalen. 562  Uw verzekering
2.1  Wie zijn verzekerd? Op uw polis staat voor welke gezinssamenstelling deze verzekering
geldt. Hieronder leest u per gezinssamenstelling welke personen
verzekerd zijn. Bij een alleenstaande is verzekerd:
• De verzekeringnemer. Bij een alleenstaande met kinderen, zijn de volgende personen
verzekerd:
• De verzekeringnemer. • De kinderen, als zij (nog) bij de verzekeringnemer thuis wonen. Onder kinderen vallen ook pleeg-, stief- en adoptiekinderen. • De uitwonende studerende kinderen tot 28 jaar, die door jou
als verzekeringnemer worden onderhouden. • De uitwonende kinderen, die verblijven in een verpleeginstelling
en die door jou als verzekeringnemer worden onderhouden. Bij een gezin zonder kinderen, zijn de volgende personen
verzekerd:
• De verzekeringnemer. • Zijn/haar echtgenoot, echtgenote of (geregistreerd) partner,
met wie in gezinsverband wordt samengewoond. • Alle personen die bij hen inwonen (maar geen kinderen). Zoals
(schoon)ouders of grootouders. Maar alleen als deze personen
met hen in gezinsverband samenwonen en dus bij hun
huishouden horen. Bij een gezin met kinderen, zijn de volgende personen verzekerd:
• De verzekeringnemer. • Zijn/haar echtgenoot, echtgenote of (geregistreerd) partner
met wie in gezinsverband wordt samengewoond. • De kinderen, als zij (nog) bij de verzekeringnemer thuis wonen. Onder kinderen vallen ook pleeg-, stief- en adoptiekinderen. • Alle personen die bij hen inwonen (maar geen kinderen). Zoals
(schoon)ouders of grootouders. Maar alleen als deze personen
met hen in gezinsverband samenwonen en dus bij hun
huishouden horen. • De uitwonende studerende kinderen tot 28 jaar, die door u als
verzekeringnemer worden onderhouden.