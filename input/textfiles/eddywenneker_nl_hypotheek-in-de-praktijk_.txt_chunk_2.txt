Tarieven kunnen daarom per makelaarskantoor verschillen. De Hoge Raad heeft zich hier zelfs mee bemoeid en bepaald dat een vraagprijs niet meer is dan een uitnodiging tot het doen van een bod. Het staat de verkoper dus vrij het bod te negeren en zonodig te verhogen. Zolang er geen overeenstemming is zijn beide partijen vrij hun bieding te herzien. De koper is niet eerder in onderhandeling dan nadat de verkoper reageert op een bod. Wanneer de makelaar aankondigt dat hij het bod aan de verkoper zal voorleggen is de koper formeel nog niet in onderhandeling. Het is niet gebruikelijk, maar dat mag wel zeker. Wanneer er een overweldigende belangstelling voor een pand blijkt te bestaan (iets dat een goede makelaar overigens zal voorzien) kan het in het voordeel van de verkoper te zijn om bijvoorbeeld voor een inschrijvings-procedure te kiezen. Reeds gedane toezeggingen moeten overigens natuurlijk gehonoreerd worden. Nee, het staat de verkoper vrij om samen met zijn makelaar de route te bepalen. Wel dient de koper over deze aanpak op de hoogte gesteld te worden. Een opdrachtgever is courtage verschuldigd aan de makelaar op het moment dat er een overeenkomst tot stand komt . Ook indien een tot stand gekomen overeenkomst niet tot uitvoering komt door bijvoorbeeld wanprestatie van koper of verkoper (er wordt dus niet gepasseerd bij de notaris) kan de makelaar u courtage in rekening brengen. Er kan geen courtage in rekening worden gebracht als de koop wordt ontbonden door het rechtmatig inroepen van ontbindende voorwaarden. Wanneer de verhuizing noodzakelijk is in verband met de werklocatie mag de werkgever een belastingvrije vergoeding toekennen. Zie Notaris Een mondelinge overeenkomst, zelfs in het bijzijn van getuigen, is sinds september 2003 voor de koper niet meer bindend. De wetgever heeft uitdrukkelijk bepaald in artikel 7:2 van het Burgerlijk Wetboek dat de koopovereenkomst van een (in Nederland) liggend onroerend goed schriftelijk dient te worden vastgelegd op straffe van nietigheid ofwel dat de kooptransactie juridisch gezien nooit tot stand is gekomen. (Dit geldt voor consumenten die een “tot bewoning bestemde onroerende zaak kopen”, maar niet bij de koop in een bewonersvereniging of een vereniging van eigenaren, een bedrijfspand of bij koop op een veiling.) Een koopovereenkomst komt pas tot stand doordat een koopakte is ondertekend, zowel door de verkoper als de koper. Vanaf het moment dat beide partijen ondertekend hebben en de consumentkoper hetzij de originele koopakte, hetzij een afschrift van de koopakte in zijn bezit heeft, heeft de koper gedurende drie dagen het recht de koop te ontbinden. Hij hoeft daarvoor geen enkele reden aan te geven. Van deze drie dagen moeten er minimaal twee werkdagen zijn.