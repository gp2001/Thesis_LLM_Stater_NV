Ongeacht hun leeftijd. 3  Welke extra kosten betalen wij? Als u schade heeft aan uw inboedel, dan kan het voorkomen dat u
meer kosten heeft dan de directe kosten van de schade. Of
misschien maakt u kosten om een schade te voorkomen of te
beperken. Wij betalen in bepaalde gevallen de extra kosten. Deze
extra kosten betalen wij bovenop het verzekerd bedrag. Hieronder
leest u welke extra kosten wij betalen. Extra kosten voor het tijdelijk ergens anders wonen
Maakt u kosten omdat u vanwege schade aan uw inboedel tijdelijk
ergens anders moet wonen? Dan vergoeden wij deze kosten
tijdens de periode van herstel tot het moment waarop u weer in de
woning kan wonen. De extra kosten worden alleen door ons
vergoed als wij hiervoor vooraf toestemming hebben gegeven. Wij betalen deze kosten voor maximaal 52 weken. Het
maximumbedrag dat wij vergoeden is € 200 per week. Extra kosten bij diefstal van huissleutels
Zijn uw huissleutels gestolen? Dan betalen wij maximaal € 500
voor nieuwe sloten. Als u ook de woonhuisverzekering van het
Reaal Goed Geregeld Pakket heeft afgesloten, vergoeden wij deze
kosten op basis van één van de twee verzekeringen.Extra kosten vanwege de schadeafhandeling
• Wij betalen de redelijke kosten van schade-experts. Deze
moeten zich houden aan de Gedragscode Schade-
expertiseorganisaties. De kosten van de schade-expert die u
heeft gekozen, vergoeden wij altijd tot het bedrag aan kosten
van de schade-expert, die wij hebben ingeschakeld. Zijn de
kosten van uw schade-expert hoger? Dan betalen wij deze
hogere kosten alleen, als deze redelijk zijn. • De kosten die door of namens de Stichting Salvage zijn
gemaakt. Deze stichting biedt eerste ondersteuning na brand. Zij zorgt voor persoonlijke hulp en beperkt de schade zo veel
mogelijk (zie www.stichtingsalvage.nl). Deze kosten vergoeden
wij tot maximaal € 125.000 per gebeurtenis. • De kosten die u moet maken voor het afbreken, opruimen en
afvoeren van uw beschadigde inboedel. Deze kosten
vergoeden wij tot maximaal € 125.000 per gebeurtenis. • De kosten voor het vervoeren en tijdelijk opslaan van uw
inboedel na schade. Deze kosten vergoeden wij tot maximaal
€ 7.500 per gebeurtenis. Extra kosten vanwege het voorkomen of beperken van schade
Heeft u kosten gemaakt om een directe dreiging van schade te
voorkomen of schade te beperken? Dan vergoeden we deze
kosten als de schade is verzekerd of verzekerd zou zijn. Extra kosten bij huurdersbelang
Is er sprake van schade aan centrale verwarming- en
waterleidinginstallaties en toestellen die daarop zijn aangesloten? Dan vergoeden wij ook de kosten die nodig zijn om het defect op te
sporen en de leiding te herstellen in de woning. Als daarvoor hak-,
breek- en herstelwerk aan muren, vloeren en andere onderdelen
van de woning nodig zijn, vergoeden wij ook deze kosten. De extra
kosten worden alleen door ons vergoed als wij hiervoor vooraf
toestemming hebben gegeven. En als deze kosten voor rekening
van u als huurder komen en niet door een andere verzekering
worden vergoed.124  Waarvoor bent u niet verzekerd? Er zijn ook schades die wij niet vergoeden. In dit artikel leest u welke
dit zijn. De uitsluitingen gelden voor zowel de Reaal Inboedel-
verzekering Basis als voor de Reaal Inboedelverzekering Allrisk. 4.1  Algemene uitsluitingen
Wij betalen niet en/of verlenen geen hulp bij schade die is
ontstaan:
• Door een aardbeving of vulkanische uitbarsting. • Door een atoomkernreactie. Het maakt daarbij niet uit hoe die
reactie is ontstaan. Een atoomkernreactie is bijvoorbeeld een
kernfusie of radioactiviteit. • Door uw opzet of roekeloosheid. • Door georganiseerd geweld, ook wel molest genoemd. Hiermee
bedoelen wij:
• Binnenlandse onlusten. Dit zijn georganiseerde
gewelddadige acties op verschillende plaatsen in een land. • Een burgeroorlog. Hiermee bedoelen wij georganiseerd
geweld tussen inwoners van een land waaraan een groot
deel van de inwoners meedoet. • Een conflict tussen landen of groepen waarbij militaire
wapens gebruikt worden. Hiermee bedoelen wij ook een
actie van een vredesmacht van de Verenigde Naties. • Muiterij. Dit is een georganiseerde gewelddadige actie van
leden van bijvoorbeeld het leger. De actie is gericht tegen
de leiding van de groep. • Oproer. Dit is een georganiseerde gewelddadige groep die
tegen de overheid is. • Een opstand. Dit is een georganiseerd verzet met geweld
tegen de overheid van een land. • Door het in beslag nemen, vernielen of beschadigen in
opdracht van een overheidsinstantie. • Door of mogelijk geworden door uw gebruik van alcohol, of een
ander bedwelmend, verdovend of opwekkend middel zoals
drugs of medicijnen die het functioneren kunnen beïnvloeden.Wij betalen niet en/of verlenen geen hulp bij schade:
• Als de schade het gevolg is van het beoefenen van
werkzaamheden. Deze uitsluiting geldt niet voor schade aan
uw zakelijke inboedel als u aanvullend de Zakelijke
Inboedelverzekering heeft afgesloten. • Als de schade het gevolg is van het (mede)plegen van een
misdrijf door een verzekerde. Of een poging hiertoe. • Als bij schade fraude is gepleegd. Komen wij daar achter en
hebben wij al voor de schade betaald? Dan moet u dat bedrag
en de gemaakte (onderzoeks)kosten terugbetalen. Ook als wij
nog niet voor de schade hebben betaald, moet u de
(onderzoeks)kosten terugbetalen. Wij doen aangifte bij de
politie en melden de fraude in de daarvoor bestemde registers. Let op! Wij vergoeden geen schade als u niet kan aantonen dat de
bezittingen uw eigendom zijn.