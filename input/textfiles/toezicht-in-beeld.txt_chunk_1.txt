Wij maken onze keuzes
risicogebaseerd, zodat we onze beschikbare capaciteit daar
inzetten waar de grootste risico’s zijn. Ons toezicht is ook
dynamisch: als er nieuwe risico’s opkomen, reageren we daarop. Als publieke organisatie vinden we het daarbij belangrijk dat we
waar mogelijk transparant zijn over gemaakte keuzes. In deze
publicatie blikken we terug op wat we als toezichthouder het
afgelopen jaar bereikt hebben en kijken we vooruit naar onze
prioriteiten voor het komende jaar. Dit jaar vullen we dat voor het
eerst aan met informatie over de risicoprofielen van de sector. Deze risicoscores vormen de basis van ons risicogebaseerde
toezicht. Het afgelopen jaar heeft het belang geïllustreerd van een toezicht­
houder die wendbaar is en inspeelt op de actualiteit. Naast de
enorme humanitaire gevolgen, is ook de economische impact van
de oorlog in Oekraïne voelbaar. Hoge inflatie, stijgende rentes en
geopolitieke onzekerheid drukken hun stempel op de economische
vooruitzichten. De sterk veranderende economische omgeving
brengt ook risico’s met zich mee voor financiële instellingen.Voor ons is het belangrijk om hier adequaat op te reageren en zo
de soliditeit en betrouwbaarheid van het financiële landschap te
waarborgen. Tegelijkertijd houden we ook oog voor structurele uitdagingen. In
aanvulling op ons reguliere toezicht, zetten we daarom verdere
stappen op de speerpunten uit de Visie op Toezicht 2021­2024.1 Zo
blijven we instellingen in het licht van de verdergaande
digitalisering bevragen op de houdbaarheid van hun bedrijfsmodel,
zien we erop toe dat zij hun cyberweerbaarheid op orde hebben
en hebben we onze toezichtprocessen verder geautomatiseerd. Op het gebied van duurzaamheid hebben we een beter beeld
gekregen van de blootstelling van financiële instellingen aan
klimaatrisico’s en hoe de instellingen klimaatrisico’s beheersen. Het komende jaar gaan we met de instellingen in gesprek over
onze toezichtverwachtingen. Tot slot publiceerden we het rapport
van herstel naar balans, waarin we pleiten voor meer gerichtheid in
de aanpak van financieel­economische criminaliteit. Dat zullen we
de komende periode in dialoog met stakeholders nader gaan
uitwerken. Steven Maijoor
ToezichtdirecteurElse Bos
Toezichtdirecteur en voorzitter toezicht
Voorwoord Inhoud UitdagingenToezicht in
cijfersToezicht op
bankenToezicht op
verzekeraarsToezicht op
pensioen fondsenToezicht op
andere instellingenHet toezicht
van DNBSpeerpunten
in toezicht
Het toezicht van DNB
Onze missie: Werken aan vertrouwen
Het toezicht van DNB richt zich op een solide en betrouwbare
financiële sector. Dit doen wij door op risicogebaseerde en
proportionele wijze toezicht te houden op financiële instellingen. Door effectieve uitvoering van haar toezichttaak wil DNB
bijdragen aan het publieke vertrouwen in financiële instellingen. Vertrouwen is een voorwaarde voor een goed functionerend
financieel systeem, dat op zijn beurt belangrijk is voor de
ondersteuning van de reële economie. Het toezicht van DNB kent
twee pijlers: prudentieel toezicht en integriteitstoezicht. Het
prudentieel toezicht is gericht op solide financiële instellingen en
een stabiel financieel systeem. DNB ziet erop toe dat instellingen
voldoen aan wet­ en regelgeving, zodat risico’s in kaart worden
gebracht en adequaat en tijdig worden beheerst. Tevens is van
belang dat instellingen wendbaar zijn en zich tijdig aanpassen aan
relevante (externe) ontwikkelingen, zoals technologische
vernieuwing, duurzaamheid en de macro­economische omgeving. Het integriteitstoezicht ziet op een betrouwbare en integere
financiële sector, door onder meer een adequate preventie en
bestrijding van financieel­economische criminaliteit. Integere en
beheerste bedrijfsvoering is vastgelegd in wet­ en regelgeving. Naleving hiervan en behoud van publiek vertrouwen is allereerst
een taak voor instellingen zelf. Als toezichthouder toetst DNB of
instellingen aan de wettelijke eisen voldoen. Dat is de basis van
goed toezicht. Goed toezicht betekent ook dat DNB alert en wendbaar is en tijdig en adequaat reageert op veranderende
omstandigheden, ook onder grote tijdsdruk. Daarbij is het van
belang dat het reguliere toezicht van DNB juist in goede tijden de
risico’s van instellingen kritisch beoordeelt en zich inzet voor
adequate beheersmaatregelen. Zo zet DNB zich te allen tijde in
voor solide en betrouwbare financiële instellingen en levert zij een
bijdrage aan vertrouwen.Speerpunten toezicht
Goed toezicht kent duidelijke prioriteiten die bijdragen aan een
doelmatige inzet van onze capaciteit. Eind 2020 zijn daarvoor drie
speerpunten met ambities geformuleerd in onze Visie op Toezicht
2021­2024. De drie speerpunten zijn in bovenstaande figuur
samengevat.