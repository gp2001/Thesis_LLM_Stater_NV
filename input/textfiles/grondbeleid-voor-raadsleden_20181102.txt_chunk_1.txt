Er moet dus worden
gehandeld. Doe je dat als gemeente door weer actief gronden aan te kopen of kan het ook anders? Het is
aan raadsleden de kaders te stellen. Het grondbeleid geeft u instrumenten om in te spelen op deze belangrijke ontwikkelingen. Welke instrumen -
ten zijn dat? Welke keuzes kunt u maken? Aan welke knoppen kan een raadslid draaien om invloed te hebben
op ruimtelijke ontwikkelingen en de risico’s die daarmee gepaard gaan? Het gaat vaak om veel geld. Deze
handreiking legt uit en geeft handvatten. Wij hopen dat dit document u bij uw afwegingen behulpzaam zal
zijn. Graag geef ik u daarbij twee adviezen mee: zie grond als een lange termijnoplossing en benut kennis van
andere gemeenten om risico’s te beheersen. Met vriendelijke groet, mede namens het ministerie van Binnenlandse Zaken, de Vereniging van Raadsleden
en de Vereniging Nederlandse Gemeenten,
Annius Hoornstra,
Directeur Stadsontwikkeling gemeente Zaanstad en voorzitter van de Vereniging van GrondbedrijvenVereniging van Nederlandse Gemeenten4
Grondbeleid, een introductie
Na afloop van de Tweede Wereldoorlog was de woningbehoefte in Nederland groot. De opdracht voor de
Nederlandse overheden was om in een korte periode veel en tegen lage kosten te bouwen, met name in
het huursegment. Gemeenten kochten (voornamelijk) agrarische gronden aan de randen van de bestaande
bebouwing en maakten deze gronden geschikt voor bebouwing. De gronden werden vervolgens uitgegeven
aan corporaties, particulieren en bouwondernemingen die de woningen realiseerden. De gemeenten voerden
zogezegd een actief grondbeleid. Vanuit de positie van grondeigenaar kon de gemeente de gewenste
ruimtelijke doelen realiseren. Vanaf het begin van de jaren negentig kwam er meer nadruk te liggen op het eigen woningbezit. Andere partijen dan de gemeente (in het bijzonder bouwers, projectontwikkelaars, beleggers en corporaties)
zagen bovendien commerciële kansen op de grondmarkt. Door grondposities in te nemen op toekomstige
bouwlocaties verzekerden zij zich van de toekomstige bouwproductie. De gemeente nam deze grondposities
in eigendom over, en verschafte de andere partijen een eerste recht op de ontwikkeling van de voorgenomen
woningen. Op deze wijze konden gemeenten, opnieuw vanuit een rol als grondeigenaar handelen, de
gewenste ruimtelijke doelen realiseren en bovendien werd er op deze wijze voldoende geld verdiend om een
hoge ruimtelijke kwaliteit te kunnen bekostigen. De economische crisis die zich in 2008 in volle hevigheid aandiende, maakte de risico’s van het gemeentelijk
grondbeleid duidelijk. De markt voor nieuwbouwwoningen zakte ver terug, en daarmee ondervonden veel
ruimtelijke plannen vertraging, en soms zelfs geen doorgang. De gemeentelijke gronduitgifte liep sterk terug,
en de verworven gronden werden minder waard. Als gevolg daarvan hebben veel gemeenten die een actief
grondbeleid hebben gevoerd, flinke bedragen moeten afboeken en voorzieningen moeten treffen. Nadat
in 2014 het zwaarste deel van de crisis achter de rug was, trok de woningmarkt voorzichtig aan. In eerste
instantie werd vooral de voorraad te koop staande woningen sneller verkocht en doordat de vraag verder
bleef stijgen nam vervolgens ook de bouwproductie weer toe. Inmiddels is de vraag weer ruim uitgestegen
boven het aanbod en zien we de woningprijzen weer snel stijgen (vooral in de Randstad). Op basis van
prognoses uit 2017 wordt zelfs gesproken over een woningtekort dat kan oplopen tot 1 miljoen woningen in
het meest negatieve scenario. Op hetzelfde moment verandert als gevolg van maatschappelijke en demografische ontwikkelingen echter
ook de ruimtebehoefte. Er is een duidelijke verschuiving waarneembaar van grootschalige, buitenstedelijke
en van overheidswege geplande ontwikkelingen naar initiatieven die kleinschalig, voornamelijk binnenstede -
lijk en organisch van aard zijn. Door de vergrijzing neemt bovendien de behoefte aan woningen voor ouderen
toe. Verder worden delen van Nederland gekenmerkt door bevolkingskrimp. In deze krimpende gebieden
zal naar verwachting minder of geen behoefte aan nieuwe uitleglocaties zijn. De nadruk ligt daar vooral op
herstructurering (of zelfs gedeeltelijke sloop) van de bestaande voorraad. Deze effecten werken uiteraard door
in het grondbeleid. Bovendien is in 2008 een nieuwe regeling grondexploitatie als onderdeel van de Wet ruimtelijke
ordening in werking getreden, die het voor gemeenten mogelijk maakt om ook zonder grondeigen-
dom een actieve regie en sturing op de verstedelijking te behouden, inclusief de mogelijkheid om de
gemeentelijke kosten van planvorming en infrastructuur te kunnen verhalen op degene die tot de ontwikke -
ling van een bouwplan overgaat. Deze vorm van grondbeleid wordt faciliterend grondbeleid genoemd, en zal
naar verwachting in de toekomst meer en meer worden toegepast in de gemeentelijke praktijk. Wat betekent dit voor u als raadslid... Voor u als raadslid is het van belang om goed na te denken over hoe u het grondbeleid in uw gemeente
wilt inzetten. U moet nadenken over de kansen, risico’s en onzekerheden die het gevoerde grondbeleid bij
de ontwikkeling en herontwikkeling van locaties voor uw gemeente met zich mee zal brengen. Hoe kunt u
zo optimaal mogelijk uw doelen bereiken? Maar ook: hoe wordt de consument en dus uw burger het beste
bediend? Vereniging van Nederlandse Gemeenten5In deze handreiking wordt ingegaan op uw kaderstellende, sturende en controlerende rol. Er komen
verschillende strategieën aan de orde om samen met andere partijen op de grondmarkt te opereren. Elke
strategie kent in bepaalde situaties voor- en nadelen en brengt risico’s met zich mee voor de gemeente en de
ontwikkelende partijen. Vereniging van Nederlandse Gemeenten6
Wat is grondbeleid? Grondbeleid is een middel
Grondbeleid is geen doel op zich, maar een middel. Grondbeleid is een middel om ruimtelijke doelstellingen
op het gebied van de volkshuisvesting, lokale economie, natuur en groen, infrastructuur en maatschappelijke
voorzieningen te verwezenlijken, en is dus niet leidend maar volgend op deze ruimtelijke doelstellingen. In structuurvisies, beleidsnota’s, en bestemmingsplannen legt de gemeente haar ruimtelijk beleid vast. Welke
verdere verstedelijking staat de gemeente in de komende jaren voor? Welke voorzieningen moeten daartoe
worden aangelegd? Welke ruimte krijgt de natuur in de gemeente? In de gemeentelijke structuurvisie worden de hoofdlijnen geschetst van het voorgenomen ruimtelijke beleid. De structuurvisie is een verplicht plan (op grond van de Wet ruimtelijke ordening), en wordt vastgesteld
door de gemeenteraad. In de structuurvisie wordt een integrale afweging gemaakt over het toekomstig
ruimtegebruik en dient tevens globaal inzicht te worden geven in de haalbaarheid van de diverse plannen en
de financiële consequenties. Bij het opstellen van de gemeentelijke structuurvisie is het van belang om goed
rekening te houden met het provinciale beleid (zoals vormgegeven in de provinciale structuurvisie). Daarnaast kent de gemeente vaak een aantal beleidsnota’s, waar voor een bepaald thema of een bepaalde
sector het beleid uit de structuurvisie verder wordt uitgewerkt. In een beleidsnota wonen kan bijvoorbeeld
nader worden uitgewerkt hoe de gemeente staat tegenover particulier opdrachtgeverschap, sociale
woningbouw, woonmilieus en dergelijke. Ander voorbeelden van beleidsnota’s zijn een nota economie, een
nota verkeer en vervoer en een nota welstand. De beleidsnota’s behoren wat betreft de inhoud uiteraard te
passen binnen de hoofdlijnen van de structuurvisie. Let op toekomstige vraagontwikkeling, voorkom overprogrammering
Als gevolg van maatschappelijke en demografische ontwikkelingen (zoals toenemende concentratie in
stedelijke regio’s, vergrijzing, gezinsverdunning en bevolkingskrimp in bepaalde gebieden) verandert de
vraag van de consument. Het is van belang om bij de programmering van locaties rekening te houden
met de verandering in de woningbehoefte en steeds goed in te spelen op de vraag. Hierdoor kan
worden voorkomen dat een teveel aan (bouw)grond wordt verworven, waarmee financiële verliezen in
de toekomst kunnen worden vermeden. Het is handig om aan het college regelmatig inzicht te vragen
over de daadwerkelijke behoefte aan woningen, bedrijventerreinen en commerciële voorzieningen, zowel
in kwalitatief als kwantitatief opzicht. Verstandig is om dit niet alleen in beeld te brengen op basis van
rekenkundige (prognose)modellen, maar ook gebruik te maken van consumentenpanels en de kennis bij
marktpartijen (zoals makelaars en bouwers). In bestemmingsplannen wordt het voorgenomen beleid vastgelegd in voorschriften en regels. Hiermee wordt
het gemeentelijk ruimtelijk beleid voor iedereen bindend. De normstelling in het bestemmingsplan bepaalt
uiteindelijk wat wel en wat niet gebouwd mag worden, en onder welke voorwaarden. Ook het bestemmingsplan wordt vastgesteld door de gemeenteraad, en moet tenminste eenmaal in een
periode van tien jaar worden herzien. Bij het bestemmingsplan kan overigens bepaald worden dat het aan het
college is om het bestemmingsplan nader uit te werken, of te wijzigen. Het is goed te beseffen dat een bestemmingsplan voor een grondeigenaar geen uitvoeringsverplichting
inhoudt. Indien agrarische gronden bij bestemmingsplan worden aangewezen als bouwgronden met de
functie wonen, dan is de grondeigenaar niet verplicht deze functie ook daadwerkelijk te realiseren. Het is de
hem toegestaan om het bestaande agrarisch gebruik voort te zetten. Om tot realisering van de plannen te
komen zal de gemeente moeten gaan sturen op de uitvoering van de plannen. Vereniging van Nederlandse Gemeenten7Vormen van grondbeleid
Het gemeentelijk grondbeleid is een belangrijk middel bij de uitvoering van het bestemmingsplan. Grondeigendom (of juist niet) en de mogelijkheden van kostenverhaal zijn in hoge mate bepalend bij de
keuze tot inzet en de vorm van het gemeentelijk grondbeleid. Bij actief grondbeleid verwerft de gemeente de te ontwikkelen gronden zelf. De gemeente kan daarbij
gebruik maken van een aantal instrumenten. In de meeste gevallen verkrijgt de gemeente de grond via een
vrijwillige verkoop, al dan niet met behulp van de vestiging van gemeentelijk voorkeursrecht. of via een grondruil. Daarnaast heeft de gemeente de mogelijkheid om gronden in het kader van het
algemeen belang te onteigenen, indien geen koopovereenkomst tot stand komt en de grondeigenaar niet
in staat wordt geacht de voorgenomen bestemming zelf te realiseren. Onteigening is een politiek- gevoelig
instrument, en gaat bovendien gepaard met lange doorlooptijden en hoge kosten. Bij actief grondbeleid zorgt de gemeente er zelf voor dat de grond geschikt wordt gemaakt om op te
bouwen. De gemeente voert grondwerkzaamheden uit, legt werken en voorzieningen aan en ontsluit de
gronden met nieuwe infrastructuur. Nadat het bestemmingsplan gemaakt is, wordt de grond in bouwrijpe
staat verkocht aan één of meerdere andere partijen (bouwers, projectontwikkelaars, beleggers, corporaties, of
ook particulieren), die zorgen voor de bouw van de woningen. De laatste jaren kiezen steeds meer gemeenten voor een faciliterend vormgegeven grondbeleid. De
gemeente wordt gedurende het proces van planvorming en uitvoering geen eigenaar meer van de gronden. De gemeente laat de grondverwerving en gronduitgifte over aan andere partijen (particulieren, ontwikkelaars,
bouwers, beleggers, en dergelijke). De invloed van de gemeente op de toekomstige bestemming en de
inrichting van de grond loopt dan ook niet via het grondeigendom, maar via het bestemmingsplan, het
anterieure contract of een exploitatieplan. Het anterieur contract en het exploitatieplan dienen ertoe de
grondexploitatiekosten die de gemeente bij faciliterend grondbeleid maakt te verhalen op de ontwikkelende
partijen. Dat is sinds 1 juli 2008 geregeld in de regeling voor grondexploitatie, in de Wet ruimtelijke ordening. De gemeente kan ook andere initiatieven ondernemen en ondersteunen om ontwikkelingen mogelijk te
maken. Indien de huidige kavelstructuur en eigendomssituatie een goede en snelle uitvoering van de
voorgenomen plannen in de weg staat kan de gemeente een grondruil in het plangebied stimuleren, ook wel
stedelijke herverkaveling genoemd. Hierbij wordt grondbezit (met verrekening van waardeverschillen) geruild
tussen de grondeigenaren om gebiedsontwikkeling mogelijk te maken. De gemeente kan deze stedelijke herverkaveling faciliteren door partijen aan tafel te brengen, de eigendom -
men in kaart te brengen, te verzoeken een plan te maken en hen warm te maken voor een aanpak. De
gemeente faciliteert, eventueel met externe ondersteuning, om partijen ieder een evenredig aandeel in de
ontwikkeling te geven. Van belang is dat de gemeente een plan niet oplegt. Dan krijgt ze de partijen niet
warm, en ontstaat een afwachtende houding. Tenslotte kan gekozen worden voor een publiek-privaat samenwerkingsmodel. In deze situatie richten de
gemeente en de andere partijen een gezamenlijke onderneming op om de bouwlocatie te ontwikkelen (een
grondexploitatiemaatschappij, of kortweg GEM). In deze onderneming brengen de partijen gezamenlijk
gronden in, en brengen deze ook gezamenlijk tot ontwikkeling. Een punt van aandacht bij een Publiek
Private Samenwerking (PPS) is dat tussen de partijen marktconforme (prijs)afspraken worden gemaakt en er
geen financieel voordeel bij de samenwerking wordt genoten. Daardoor zou concurrentievervalsing kunnen
ontstaan, wat door de Europese Commissie als staatssteun wordt beoordeeld. Van belang is ook dat de
marktpartijen in de PPS in verband met de aanbestedingsregels niet zomaar het openbaar gebied mogen
aanleggen. Kostenvergoeding
Bij actief grondbeleid komt het verschil tussen de prijs van aankoop en uitgifte van gronden toe aan de
gemeente. Met dit verschil bekostigt de gemeente haar inzet van mensen, de kosten van onderzoek. de uitvoering van werken en werkzaamheden, en de aanleg van de openbare ruimte in het plangebied. En
aangezien de kosten van de gemeentelijke grondexploitatie vaak vele jaren voor de opbrengsten uitgaan,
komen ook de kosten van voorfinanciering, rentelasten en tijdelijk beheer voor rekening van de gemeente. Overschotten op het ene plan kunnen bovendien via het grondbedrijf worden aangewend om de ontwikke -
ling van niet-rendabele ontwikkelingen met bijbehorende negatieve grondexploitaties mogelijk te maken. Vereniging van Nederlandse Gemeenten8
Via bestemmingsreserves en fondsvorming is de gemeente bovendien in staat te investeren in bovenwijkse
infrastructuur, in openbare voorzieningen en in de stedelijke vernieuwing. Bij faciliterend grondbeleid bekostigt de gemeente haar inzet uit de exploitatiebijdrage van de grondeigenaar
die tot ontwikkeling van zijn gronden overgaat (dit wordt het kostenverhaal genoemd). Deze kan vrijwillig
worden overeengekomen (via een anterieure overeenkomst over het kostenverhaal), maar deze kan ook
dwingend worden opgelegd (als betalingsvoorschrift bij de omgevingsvergunning voor het bouwen, op
grond van een exploitatieplan). Het kostenverhaal bij faciliterend grondbeleid hangt sterk samen met de besluitvorming van het
bestemmingsplan. De wet schrijft voor dat op het moment dat de raad het bestemmingsplan vaststelt, er
zekerheid moet bestaan over het kostenverhaal. Indien het kostenverhaal op het moment van het vaststellen
van het bestemmingsplan (nog) niet verzekerd is, dan is de gemeenteraad op grond van de Wet ruimtelijke
ordening verplicht om tegelijkertijd met het bestemmingsplan een exploitatieplan vast te stellen. De praktijk
laat overigens zien dat in de ruime meerderheid der gevallen (ongeveer 95 procent) de exploitatiebijdrage
bij anterieure overeenkomst wordt verzekerd, en dat kostenverhaal via het exploitatieplan de uitzondering
betreft. Anders dan bij actief grondbeleid is het bij faciliterend grondbeleid niet mogelijk om tussen twee of meer
grondexploitaties onderling te verevenen (NB eventueel wel via de vrijwillig overeengekomen exploitatie -
bijdrage, maar in ieder geval niet via de weg van het exploitatieplan). Het is de gemeente niet toegestaan om
een overschot op het ene plan over te hevelen naar een ander niet-rendabel plan. In het voorkomende geval
van een niet-rendabel plan zal de gemeente zelf middelen moeten reserveren om dat deel van de kosten die
uiteindelijk niet verhaald kunnen worden, te bekostigen. De gemeentelijke nota grondbeleid
De meeste gemeenten hebben hun grondbeleid vastgelegd in een nota grondbeleid. In deze nota staat
aangegeven welke vorm van grondbeleid de gemeente voorstaat, en welke instrumenten het zal inzetten om
het ruimtelijk beleid tot uitvoering te brengen. De nota grondbeleid wordt zo tot een belangrijk instrument
van de kaderstellende rol van de gemeenteraad. Aangezien de nota grondbeleid geen wettelijke verplichting
betreft, verschillen de diverse gemeentelijke nota’s grondbeleid onderling overigens sterk naar vorm,
doorgelopen procedure, inhoud en looptijd. Tip:
Ga na of uw raad reeds een Nota Grondbeleid heeft (vastgesteld in het verleden) Als de nota vragen
oproept of niet meer actueel is dan kunt u deze actualiseren. Het is raadzaam om ook eens een nota
grondbeleid van een andere gemeente te bekijken. Onderstaande tabel schetst de verschillen tussen de drie vormen van grondbeleid.