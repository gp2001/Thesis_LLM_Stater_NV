Bijvoorbeeld als u te laat
uw verzoek om juridische hulp indient en DAS u alleen kan
helpen door meer kosten te maken of inspanningen te doen. • Als de schade het gevolg is van een aardbeving, vulkanische
uitbarsting, atoomkernreactie of molest (gewapend conflict,
burgeroorlog, opstand, binnenlandse onlusten, oproer of
muiterij).• Als u schade heeft geleden tijdens het besturen van een motor -
rijtuig of luchtvaartuig. Of van een vaartuig met een oppervlakte
van meer dan 16 m² en/of met een (buitenboord) motor met
een vermogen van meer dan drie kw (ongeveer vier pk). • Als de personen die via deze verzekering zijn verzekerd, schade
op elkaar willen verhalen. 3 Indexeren
Het Centraal Bureau voor de Statistiek (CBS) berekent elk jaar een
indexcijfer voor de Consumentenprijzen voor alle huishoudens. Dit indexcijfer is voor ons belangrijk. Algemene kostenstijgingen
bepalen voor een deel de schadelast van uw verzekering. Met het
indexcijfer van het CBS berekenen wij ieder jaar opnieuw de
premie van uw Verhaalsbijstand. Is het nieuwe indexcijfer hoger? Dan verhogen wij uw premie. Is het
nieuwe indexcijfer lager? Dan verlagen wij uw premie. De nieuwe
premie gaat in op de eerste dag van het nieuwe verzekeringsjaar. 4 Rechtshulpverlening
4.1 Hoe verleent DAS de juridische hulp? U krijgt de juridische hulp van een deskundige medewerker die in
loondienst is van DAS. Deze medewerker overlegt met u over de
manier waarop uw conflict wordt behandeld. Ook wordt u
geïnformeerd over de kans op een goed resultaat voor u en of dat
wat u wenst ook haalbaar is. DAS overlegt uitsluitend met u over de behandeling van de zaak. Hiervan wordt alleen afgeweken als er met u andere afspraken zijn
gemaakt. Het inschakelen van externe deskundigen
Als DAS dit nodig vindt kan zij een deskundige inschakelen die niet
bij haar in loondienst is, bijvoorbeeld een externe rechtshulp-
verlener of een externe deskundige. Deze externe deskundige of
externe rechtshulpverlener kan dan (een deel van) de ( juridische)
hulp verlenen. Alleen DAS mag deze externe deskundige of
externe rechtshulpverlener namens u inschakelen. Dat mag u dus
niet zelf doen.13
Wanneer mag u zelf een externe rechtshulpverlener kiezen? U mag zelf een externe rechtshulpverlener kiezen aan wie DAS de
opdracht moet geven, als het nodig is om namens u een gerechte-
lijke of administratieve procedure te voeren. In veel gevallen kan de
deskundige medewerker in dienst van DAS die procedure voor u
voeren. Maar als u dat wilt, mag u ook een rechtshulpverlener
kiezen die niet bij DAS in dienst is. Dit noemen wij een externe
rechtshulpverlener. Ook als de partij waarmee u een conflict hebt, rechtsbijstand krijgt
van DAS, mag u zelf een externe rechtshulpverlener kiezen. De
externe rechtshulpverlener die u kiest moet wel gevestigd zijn in
het land waar de zaak plaatsvindt. Als er een externe rechtshulpverlener wordt ingeschakeld, dan
gelden de volgende regels:
• DAS beslist of het nodig is om een externe rechtshulpverlener
in te schakelen bij de behandeling van uw conflict. Behalve bij
een gerechtelijke of administratieve procedure. In dit geval mag
u beslissen wie voor u de opdracht uitvoert. • DAS overlegt altijd eerst met u, voordat DAS de opdracht geeft
aan een externe rechtshulpverlener. • DAS geeft altijd namens u de opdracht aan een externe
rechtshulpverlener. U geeft hiervoor automatisch
toestemming aan DAS doordat u deze verzekering heeft
afgesloten. Deze toestemming kunt u niet intrekken. • Wilt u tijdens de behandeling van uw conflict veranderen van
externe rechtshulpverlener? Dat hoeft DAS niet toe te staan. Ook hoeft DAS in hetzelfde conflict niet aan meer dan één
externe rechtshulpverlener een opdracht te geven. • Is er een externe rechtshulpverlener ingeschakeld? Dan blijft
de rol van DAS beperkt tot het betalen van zijn kosten volgens
de voorwaarden van deze verzekering. DAS heeft dan geen
inhoudelijke bemoeienis meer met de behandeling van uw
geschil. Ook niet als het maximumbedrag dat aan externe
kosten wordt vergoed, wordt overschreden. DAS is niet
aansprakelijk voor eventuele fouten van deze externe
rechtshulpverlener. • Als vertegenwoordiging door een advocaat verplicht is bij een
zaak voor een Nederlandse rechter, dan moet de advocaat in
Nederland zijn ingeschreven of in Nederland een kantoor
hebben. Bij een zaak voor een buitenlandse rechter moet de
advocaat in dat land zijn ingeschreven.4.2 Wat gebeurt er als u een meningsverschil heeft met DAS
over de aanpak van het conflict? Het kan zijn dat u en de deskundige medewerker van DAS van
mening blijven verschillen over de regeling van het conflict dat u bij
DAS gemeld heeft, namelijk:
• over de vraag of uw zaak haalbaar is; of
• over de manier waarop uw zaak juridisch-inhoudelijk verder
moet worden behandeld. U kunt dan gebruikmaken van de ‘geschillenregeling’. Deze werkt
als volgt:
1.