R.M. WibierIk waag toch een poging, vanuit de overtuiging dat niet iedereen het geheel
eens zal zijn met mijn antwoord op de vraag, maar dat het desalniettemin
mogelijk is een verdedigbaar antwoord te geven, dat wellicht aanvulling,nuancering of bijstelling vergt, maar daardoor niet direct onbruikbaar is voor
het doel van deze bijdrage. Daarbij heb ik niet de pretentie dé kern van de leer
weer te geven,
19maar wel een aantal punten die waarschijnlijk tot die kern
behoren:
(i) Het eerste gebod
Als Jezus wordt gevraagd wat het allereerste gebod is, antwoordt Hij als volgt:
“Het eerste is dit: Luister Israël, de Heer onze God is de enige Heer; u zult de
Heer uw God liefhebben met heel uw hart en met heel uw ziel, met heel uwverstand en met heel uw kracht. Het tweede is dit: U zult uw naaste liefhebben
als uzelf. Een ander gebod, groter dan deze twee, is er niet. ”
20
Het eerste deel van het citaat (luister Israël …heel uw kracht) is een citaat uit
het Oude Testament. In het boek Deuteronomium komt de tekst al voor21en zij
sluit ook aan bij de tien geboden zoals die door God aan Mozes werden
geopenbaard. Ook het tweede deel van het citaat heeft wortels in het OudeTestament. 22Jezus koppelt de twee teksten aan elkaar. In de eerste plaats valt op dat er het nodige commitment gevraagd wordt
door Jezus. God wel oké vinden is niet voldoende, je moet God liefhebben metal je capaciteiten. Een kernpunt in het christendom is dat er slechts één is die
God is,
23wat impliceert dat alle afgoden moeten worden afgezworen. Het
vervallen in afgoderij is al een belangrijk thema in het Oude Testament en is
niet geheel zonder raakvlakken met de huidige tijd. Afgoden of zelfgemaakte
goden liggen voortdurend op de loer. Moderne verleidingen die het risico lopen
19. Zo zullen de meeste christenen het paasmysterie tot de kern van het geloof rekenen. Daarbij
gaat het om het gegeven dat Christus na zijn kruisdood tot leven is gewekt (vgl. Marcus
16:6) en diverse keren is verschenen aan zijn leerlingen, zie onder meer Marcus 16:9-20,Matteüs 28 en Lucas 24. In deze bijdrage laat ik dit kernpunt verder rusten. 20. Marcus 12:29-31. 21. Deuteronomium 6:4-5 luiden als volgt: ‘Luister Israël! De HEER is onze God, de HEER is
de Enige. U zult de HEER uw God liefhebben met heel uw hart, met heel uw ziel en met aluw krachten. ’
22. Leviticus 19:18 luidt als volgt: ‘Neem geen wraak op een volksgenoot en koester geen wrok
tegen hem. U zult uw naaste liefhebben als uzelf. Ik ben de HEER. ’
23. Ook het jodendom en de islam leggen sterk de nadruk op de ene God. Zie daarover
bijvoorbeeld: Marc de Kesel, Goden breken –essays over monotheïsme, Amsterdam:
Boom 2010 en specifiek over de islam: Emilio Platti, Wat gelooft een goede moslim? ,
Amsterdam: Rainbow Paperbacks 1996, p. 66 e.v. 17Het recht van de sterkste –essay over christelijke waarden in het verhaalsrechttot afgod te verworden zijn bijvoorbeeld het streven naar eeuwige jeugd en
eeuwige gezondheid, maatschappelijke status, materiële welstand in de vorm
van een groot huis of dure auto, iPhones en andere consumptiegoederen, likes
op sociale media en andere vormen van roem en zo kunnen nog wel meer
voorbeelden worden genoemd. Daarbij verdient opmerking dat al deze zaken
op zichzelf weinig problemen opleveren, maar het in zich hebben tot afgod teverworden wanneer zij verabsoluteerd worden. Een tweede element dat ik hier zou willen noemen is de vraag wie je dan als
je naaste zou moeten beschouwen. Wie zijn dat, de mensen die je moetliefhebben als jezelf? Zijn dat de mensen die sowieso al dicht bij je staan of
gaat het om een bredere groep? Het antwoord laat zich raden en wordt door
Jezus gegeven in de gelijkenis van de barmhartige Samaritaan:
“Op reis van Jeruzalem naar Jericho viel iemand in handen van rovers. Ze
schudden hem uit, mishandelden hem en lieten hem halfdood achter. Toevallig
kwam er een priester langs die weg; hij zag hem, maar liep in een boog om hem
heen. Ook een Leviet die voorbijkwam en hem zag, liep in een boog om hem heen. Toen kwam er een Samaritaan langs die op reis was; hij zag hem en was ten
diepste met hem begaan. Hij ging naar hem toe, goot olie en wijn op zijn wondenen verbond ze. Toen zette hij hem op zijn eigen rijdier en bracht hem naar een
herberg, waar hij hem verder verzorgde. De volgende ochtend haalde hij twee
denariën tevoorschijn en gaf ze aan de waard. ‘Zorg voor hem, ’zei hij, ‘en als u
nog meer kosten moet maken, zal ik ze u op mijn terugreis vergoeden. Wie van de
drie is naar uw mening de naaste geweest van de man die in handen van de rovers
was gevallen? ’Hij zei: ‘Hij die hem barmhartigheid heeft bewezen. ’Jezus zei
hem: ‘Doe dan voortaan net als hij. ’”
24
Wat hier gebeurt vind ik prachtig. Door het stellen van vragen, waarop Jezus
antwoordt met een verhaal, wordt de vraag naar wat rechtvaardig is van een
abstracte notie, heel concreet gemaakt. Althans, zo concreet mogelijk. De
waarheid die in deze parabel wordt uitgedrukt, is misschien wel op geen enkeleandere wijze uit te drukken dan door het verhaal zelf. Daarmee geeft de parabel
uiteraard geen rechtstreeks antwoord op onze vraag hoe het verhaalsrecht zou
moeten worden ingericht, maar het geeft wel een denkkader waarlangs dievraag zou kunnen worden opgelost. Ik ga over tot een poging om de hier besproken aspecten uit de christelijke
traditie te vertalen naar het onderwerp van deze bundel. Samengevat gaf dietraditie de volgende inzichten. Er is maar één God, al het andere bestaat uit
24. Lucas 10:30-37. 18Prof. mr. R.M.