Dan ontvangt u niets. Bij schade door storm geldt een extra eigen risico van € 250 per
gebeurtenis. Wij tellen dit bedrag op bij het eigen risico op de polis. Bij herstel van de schade door de Reaal Herstel Service betaalt u
het eigen risico aan de schadehersteller. 13
8.6 Hoe vergoeden wij uw schade? Bij schade laten wij u snel weten of u voor de schade bent
verzekerd. Is dat het geval? Dan regelen wij dat uw schade wordt
vergoed. Dit kan op twee manieren:
• Wij zorgen ervoor dat uw schade wordt hersteld. • Wij betalen voor uw schade en u regelt zelf dat de schade
wordt hersteld. Kiest u voor het uitbetalen van uw schade en gaat u uw woning
herstellen of herbouwen? Dan krijgt u van ons de helft van het
schadebedrag vooruit. Nadat wij alle rekeningen hebben gekregen,
betalen wij u de rest van het bedrag. Wij betalen u nooit meer dan de herbouw- of herstelkosten, die u
werkelijk heeft gemaakt. Ook betalen wij nooit meer dan het
schadebedrag dat we vooraf met u afgesproken hebben. 8.7 Aan wie betalen wij? Wordt de schade hersteld via de Reaal Herstel Service? Dan
betalen we altijd rechtstreeks aan het herstelbedrijf. Maakt u geen
gebruik van de Reaal Herstel Service? Dan betalen wij aan u of het
bedrijf dat de schade heeft verholpen. Als u overleden bent,
betalen wij de uitkering aan uw erfgenamen. Is het schadebedrag hoger dan € 25.000 en heeft u een
hypotheek? Dan moeten wij met uw hypotheekverstrekker
overleggen aan wie wij het schadebedrag betalen. 8.8 Betalen wij u wettelijke rente? Betalen wij aan u? Dan doen wij dat binnen dertig dagen nadat wij
alle gegevens hebben gekregen die wij nodig hebben om de
schade te beoordelen. Lukt het ons niet binnen dertig dagen te
betalen en is de schade verzekerd? Dan betalen wij het bedrag na
deze dertig dagen vermeerderd met de rente die wij volgens de wet
moeten betalen. Voorbeeld
Hoe werkt Reaal Herstel Service? Tijdens een hevige storm (windsnelheid is meer dan
windkracht 7 op de schaal van Beaufort) is het dak van uw
woning beschadigd. De schade is verzekerd en is € 20.000. U wilt de schade herstellen.