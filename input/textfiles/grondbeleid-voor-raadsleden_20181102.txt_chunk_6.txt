Maak afspraken over de wijze waarop de grondprijs zal worden berekend. Is de grond van marktpartijen, geef hen de mogelijkheid organisch te ontwikkelen. Grondbeleid afwegen per situatie of toesnijden op de situatie
Als de ruimtelijke opgave voor de gemeente in kaart is gebracht, kan het grondbeleid tegen het licht worden
gehouden. Wellicht komt u tot de conclusie dat met de kennis van nu in het verleden andere keuzes gemaakt
hadden moeten worden. Het verleden kunt u echter niet meer veranderen, maar uit het verleden kunt u wel
lessen trekken voor de toekomst. Om risico’s in de toekomst te reduceren, kunt u samen met het college
besluiten voor nieuwe plannen geen of slechts zeer terughoudend nieuwe gronden aan te kopen en primair
te kiezen voor faciliterend grondbeleid. Gemeenten stimuleren ontwikkelingen dan niet via grondeigendom,
maar via het bestemmingsplan, een overeenkomst over grondexploitatie en/of het exploitatieplan, of ook via
stedelijke herverkaveling. In de praktijk is waarneembaar dat gemeenten hun grondbeleid meer toesnijden op de situatie, ook wel
situationeel grondbeleid genoemd. De keuze van het ontwikkelingsmodel is dan afhankelijk van onder
meer de te ontwikkelen functie, de aard en kenmerken van het te ontwikkelen gebied, de verdeling van de
eigendomsposities, enzovoort. Het gaat bij ruimtelijke ontwikkelingen om maatwerk per project. Op deze wijze kan per project een bewuste
afweging gemaakt worden tussen actief grondbeleid en faciliterend grondbeleid. Welke risico’s wil uw raad
lopen, welke mate van sturing is gewenst? Er kunnen goede redenen zijn om in bepaalde gevallen te kiezen
voor een actieve rol op locaties waar de gemeente zelf ambities heeft, om een bepaalde ontwikkeling
sneller op gang te brengen. U kunt hierbij denken aan bijvoorbeeld een buurt waar de sociale problematiek
groot is en de kwaliteit van de woningen te wensen overlaat: herontwikkeling kan hier van belang zijn. Als
marktpartijen geen interesse hebben, kan de gemeente samen met bijvoorbeeld een corporatie een actievere
rol kiezen. Gemeenten hoeven echter niet alle gronden te verwerven, maar kunnen actief partners zoeken
en randvoorwaarden stellen voor ontwikkeling. Kortom: het gaat om inspelen op de specifieke situatie bij de
realisatie van projecten. Tip:
Kiest u alsnog voor een actievere rol, zorg er dan ook voor dat de plannen behapbaar zijn, bijvoorbeeld
door ze op te delen in deelexploitaties. Doorgaans geldt hoe korter de looptijd van een grondexploitatie,
hoe beter deze beheersbaar is. Let op! Bij actief grondbeleid is de afgelopen jaren veel gebruik gemaakt van het bouwclaimmodel en PPS. Bij het
bouwclaimmodel draagt een marktpartij zijn gronden over aan de gemeente maar behoudt het bouw-
recht. De afgelopen periode hebben bouwclaims voor vertraging gezorgd. Partijen die het recht
hadden om te bouwen wachtten op betere tijden. In contracten is niet altijd geregeld wat de sancties
hierop zijn. Daardoor kan de gemeente, als ze geen clausules opneemt over afname van de grond of
ontbindingsmogelijkheden, de grond niet aan andere marktpartijen verkopen of inzetten voor particulier
opdrachtgeverschap. Vereniging van Nederlandse Gemeenten18
Vragen voor raadsleden
In onderstaand overzicht staat een verzameling van vragen die u als raadslid kunt stellen aan het college. Daarbij is een onderscheid gemaakt naar vier categorieën van vragen. 1.