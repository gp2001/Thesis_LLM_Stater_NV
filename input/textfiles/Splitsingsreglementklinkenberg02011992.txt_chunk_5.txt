De te verbeuren boeten komen ten bate van de vereniging. 4. Indien het bedrag van de boete niet tijdig wordt voldaan is artikel 6 eerste lid van
toepassing. 5. Voor de toepassing van dit artikel wordt een ondereigenaar gelijkgesteld aan een eigenaar. L. Oprichting en vaststelling van de statuten van de vereniging van eigenaars
I. Algemene bepalingen
Artikel 30
1. Bij de akte wordt opgericht een vereniging van eigenaars als bedoeld in artikel 5:112 eerste lid onder e van het Burgerlijk Wetboek. 2. De naam van de vereniging en de gemeente waar zij haar zetel heeft worden in de akte bepaald. 3. De vereniging heeft ten doel het behartigen van de gemeenschappelijke belangen van de
eigenaars. Artikel 31
De middelen van de vereniging worden gevormd door de bijdragen door de eigenaars verschuldigd overeenkomstig de bepalingen v an het reglement, alsmede door andere baten. Artikel 32
1. Er kan krachtens besluit van de vergadering een reservefonds worden gevormd, ter bestrijding van andere kosten dan bedoeld in artikel 4 eerste lid tweede zin. Aan dat fonds zal geen andere bestemming worden gegeven tenzij krachtens besluit van de vergadering
met overeenkomstige toepassing van het bepaalde in artikel 38 vijfde lid, dan wel na
opheffing van de splitsing. De bijdragen tot het resevefonds worden gerekend tot de gezamenlijke schulden en kosten als bedoeld in artikel 5 eerste lid. 2. De gelden van het reservefonds worden krachtens besluit van de vergadering gedeponeerd op een afzonderlijke bankrekening ten name van de vereniging. 3. Over de in het vorige lid bedoelde gelden kan slechts door de voorzitter van de
vergadering en één van de eigenaars, die daartoe door de vergadering zal worden aangewezen, en na bekomen machtiging daartoe van de vergadering, worden beschikt. 4. De vergadering zal kunnen besluiten tot belegging van de geldmiddelen van het reservefonds, welke belegging echter niet anders zal mogen geschieden dan op de wijze als
aangegeven in de Beleggingswet. 5. De waardepapieren zullen moeten worden bewaard op de wijze als door de vergadering bepaald. II. Vergadering van eigenaars
Artikel 33
1. De vergaderingen van eigenaars worden gehouden op een door het bestuur vast te stellen plaats. 2. Jaarlijks binnen zes maanden na afloop van het boekjaar wordt een vergadering gehouden, waarin, in overeenstemming met artikel 4 eerste lid, door het bestuur de
exploitatierekening over het afgelopen boekjaar wordt voorgelegd die door de vergadering
moet worden vastgesteld voor de bepaling van de definitieve bijdrage door iedere eigenaar. In deze of een eerdere vergadering wordt tevens de begroting vastgesteld voor het aangevangen of het komende boekjaar. 3. Vergaderingen worden voorts gehouden zo dikwijls het bestuur of de voorzitter van de
vergadering zulks nodig acht, alsmede indien een aantal eigenaars dat tenminste tien
procent van het aantal stemmen kan uitbrengen zulks schriftelijk verzoekt aan het bestuur. 4. Indien een door eigenaars verlangde vergadering niet door het bestuur wordt bijeengeroepen op een zodanige termijn, dat de verlangde vergadering binnen één maand na binnenkomen van het verzoek wordt gehouden, zijn de verzoekers bevoegd zelf een vergadering bijeen te roepen met inachtneming van dit reglement. 5. Door de vergadering wordt al dan niet uit de eigenaars een voorzitter benoemd. Voor de
eerste maal kan de benoeming van de voorzitter bij de akte geschieden. Tenzij bij de benoeming anders is bepaald wordt de voorzitter voor onbepaalde tijd benoemd. Hij kan te allen tijde door de vergadering worden ontslagen. 6. De voorzitter is belast met de leiding van de vergadering; bij zijn afwezigheid voorziet de
vergadering zelf in haar leiding. 7. Indien het bestuur uit meer dan een persoon bestaat, kunnen de functies van voorzitter
van het bestuur en voorzitter van de vergadering in één persoon verenigd zijn. In dat geval
zullen alle bepalingen in dit reglement of een eventueel huishoudelijk reglement welke een machtiging van het bestuur door de voorzitter van de vergadering voorschrijven voor niet-
geschreven worden gehouden. 8. De oproeping ter vergadering vindt plaats met een termijn van tenminste vijftien dagen - de dag van oproeping en van vergadering daaronder niet medegerekend - en wordt
verzonden naar de werkelijke of, in overeenstemming met artikel 1:15 van het Burgerlijk
Wetboek, de gekozen woonplaats van de eigenaars; zij bevat de opgave van de punten der agenda alsmede de plaats en het tijdstip van de vergadering. 9. De aanwezigheid ter vergadering blijkt uit de vóór de aanvang van de vergadering ondertekende presentielijst. Artikel 34
1. Stemgerechtigd zijn de eigenaars, onverminderd het bepaalde in artikel 5:123 derde lid van het Burgerlijk Wetboek. 2. Het totaal aantal stemmen en het aantal stemmen dat ieder der eigenaars kan uitbrengen worden in de akte bepaald. 3. In geval van ondersplitsing zal het stemrecht dat aan het in de ondersplitsing betrokken
appartementsrecht toekomt, worden uitgebracht op de wijze en in de verhouding zoals bij de ondersplitsing is bepaald, met dien verstande dat de onderlinge verhouding tussen het stemrecht verbonden aan het ondergesplitste appartementsrecht en de andere appartementsrechten niet gewijzigd wordt. De vergadering kan in geval van ondersplitsing besluiten het aantal uit te brengen stemmen
te verveelvoudigen, doch slechts onder handhaving van de onderlinge stemverhouding tussen de eigenaars als in de akte is bepaald. De stemmen voor het in de ondersplitsing betrokken appartementsrecht behoeven niet eensluidend te worden uitgebracht. Bij de ondersplitsing wordt tevens geregeld wie ter vergadering het stemrecht voor het
betrokken appartementsrecht uitoefent. Artikel 35
1. Indien een appartementsrecht, anders dan in geval van ondersplitsing, aan meer eigenaars
toekomt zullen dezen hun stemrecht in de vergadering slechts kunnen uitoefenen door
middel van één hunner of van een derde, daartoe schriftelijk aangewezen. 2. Indien zij over hun vertegenwoordiging ter vergadering niet tot overeenstemming kunnen komen, is de meest gerede hunner bevoegd de kantonrechter te verzoeken een derde aan te wijzen als vertegenwoordiger. Artikel 36
Ieder der eigenaars is bevoegd, hetzij in perso on, hetzij bij een schriftelijke gevolmachtigde
al dan niet lid van de vereniging, de vergadering bij te wonen, daarin het woord te voeren en het stemrecht uit te oefenen, wat dit laatste betreft met inachtneming van het bepaalde in artikel 34 derde lid en artikel 35 eerste lid. Artikel 37
1. Alle besluiten waarvoor in dit reglement  of krachtens de wet geen afwijkende regeling is
voorgeschreven worden genomen met volstrekte meerderheid der uitgebrachte stemmen. 2. Bij staking van stemmen over zaken wordt het  voorstel geacht te zijn verworpen. Indien bij
stemming over personen geen hunner de volstrekte meerderheid der uitgebrachte stemmen
verkrijgt, wordt herstemd tussen de twee personen, die de meeste stemmen op zich verenigd hebben. Indien meer dan twee personen de meeste stemmen verkregen hebben, wordt door loting
uitgemaakt, welke twee van hen voor herstemming in aanmerking komen. Indien het grootste aantal stemmen slechts door één persoon is verkregen, zal worden herstemd tussen die persoon en een persoon die een aantal stemmen verkregen heeft welk het dichtst bij het grootste aantal stemmen ligt, en indien meer personen in dit laatste geval verkeren, zal door het lot worden beslist, wie van hen voor herstemming in aanmerking komt. Bij deze tweede stemming is alsdan gekozen hij, die de meeste stemmen op zich verenigd
heeft, terwijl ingeval bij deze tweede stemming de stemmen staken het lot beslist. 3. Blanco stemmen zijn slechts van betekenis ter bepaling van het quorum.