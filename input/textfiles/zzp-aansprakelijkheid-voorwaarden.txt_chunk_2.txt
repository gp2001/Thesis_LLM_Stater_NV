ZZP Aansprakelijkheid
Stel, dat de stellage die u opbouwde voor het buitenschilderwerk in het weekend omwaait
en op de nieuwe auto van uw klant valt. Dan is het een geruststellend idee dat u de
verzekering ‘ZZP Aansprakelijkheid’ heeft. Hiermee verzekert u zich tegen de financiële
risico’s van uw aansprakelijkheid als ondernemer voor schade aan derden. Huurt u incidenteel een stagiair, uitzendkracht of andere zzp-er in om werkzaamheden voor
het bedrijf uit te voeren? Ook voor schade die zij toebrengen aan derden tijdens deze
werkzaamheden bent u verzekerd, als u voor die schade aansprakelijk bent.03 165 18-02
VIVAT Schadeverzekeringen N.V., gevestigd te Amstelveen, K.v.K. 37010992Reaal Pakket voor de Zaak
Voorwaarden
ZZP Aansprakelijkheid
Voorwaarden Reaal Pakket voor de Zaak
Algemene Bedrijfsaansprakelijkheid
Deze voorwaarden horen bij de verzekering ‘ZZP Aansprakelijkheid’. Ook de Voorwaarden Reaal Goed Geregeld Pakket/Pakket voor de
Zaak Schadeverzekeringen Algemeen horen hierbij. Op uw polis
kunnen ook clausules staan. Een clausule is een aanvulling op de
voorwaarden. 1 Algemeen
1.1  Wat bedoelen wij met …
Deze overeenkomst is een afspraak tussen u en ons. Met u
bedoelen wij de verzekerden. Wie dat zijn, leest u in artikel 2.1. 1.2  Wat mag u van ons verwachten? U mag van ons verwachten dat wij betalen voor schade  die
verzekerd is. En dat wij dit zo snel mogelijk doen. 1.3  Wat verwachten wij van u? U heeft de volgende verplichtingen:
• Als er iets verandert binnen het bedrijf , dan moet u dit direct
aan ons doorgeven. • Hebben wij vragen of geven wij aanwijzingen? Dan verwachten
wij dat u met ons meewerkt. • Bij schade  niet toe te geven of te verklaren dat u aansprakelijk
bent. En dat u ook geen handelingen doet, waaruit kan blijken
dat u aansprakelijk bent. 1.4  Wat gebeurt er als u deze verplichtingen niet nakomt? Houdt u zich niet aan deze verplichtingen en zijn wij daardoor
benadeeld? Dan kan dit invloed hebben op het bedrag dat wij bij
schade  betalen. 2 Uw verzekering
2.1  Wie is verzekerd? De volgende personen zijn verzekerd. • De v erzekeringnemer . • Een uitzendkracht die tijdelijk wordt ingehuurd. De verzekerde
periode is maximaal zes maanden per verzekeringsjaar. • Een stagiair . De verzekerde periode is maximaal de periode van
de opdracht.2.2  Waarvoor bent u verzekerd? U bent verzekerd voor aansprakelijkheid  voor schade  aan derden . De schade moet het gevolg zijn van een handelen of nalaten
waarvoor u aansprakelijk bent. De aansprakelijkheid voor moet
verband houden met de werkzaamheden en activiteiten zoals die
bij ons bekend zijn en zoals die op de polis staan. Daarnaast is
verzekerd, de aansprakelijkheid van de verzekeringnemer voor
schade  die zijn niet-ondergeschikte(n)  toebrengen. Deze schade
moet te maken hebben met de verzekerde bedrijfsactiviteiten en
zijn toegebracht tijdens de in opdracht van de verzekeringnemer
uitgevoerde werkzaamheden voor het bedrijf . 2.2.1  Handelen of nalaten tijdens de looptijd van de verzekering
Uw aansprakelijkheid is verzekerd als:
• De schadeclaim  het gevolg is van een handelen of nalaten
tijdens de  looptijd  van de verzekering, en
• De schadeclaim voor het eerst tegen u is ingesteld tijdens de
looptijd van de verzekering, en
• Wij de melding van de schadeclaim ook tijdens de looptijd van
deze verzekering hebben ontvangen. 2.2.2  Handelen of nalaten voordat de verzekering ingaat
(inlooprisico)
U bent ook verzekerd voor een schadeclaim  in verband met een
handelen of nalaten  tot maximaal één jaar voor de ingangsdatum
van deze verzekering. Wel gelden daarbij de volgende
voorwaarden:
• U was bij het afsluiten van deze verzekering niet bekend met
een omstandigheid , en
• De schadeclaim wordt pas bekend na de ingangsdatum van de
verzekering, en
• Wij hebben de melding van de schadeclaim tijdens de looptijd
van deze verzekering ontvangen. 2.2.3  Melden van een omstandigheid
Soms doet zich een handelen of nalaten  voor tijdens de  looptijd
van de verzekering, maar is er nog niet direct schade . Of wordt u
nog niet direct aansprakelijk  gesteld. Maar u vermoedt dat u later
alsnog aansprakelijk kan worden gesteld. Dit vermoeden kunt u dan
als een omstandigheid  melden tijdens de looptijd van deze
verzekering. Doet u dat en volgt er inderdaad een schadeclaim ? 2Dan geldt de datum waarop u de omstandigheid bij ons heeft
gemeld als datum voor het melden van de schadeclaim. 2.2.4  Schadeclaims nadat de verzekering is geëindigd
Dient u bij ons een schadeclaim  in nadat de verzekering is
geëindigd? Dan is deze schadeclaim niet verzekerd. Dit is alleen
anders als:
• De schadeclaim  het gevolg is van een handelen of nalaten
tijdens de  looptijd  van deze verzekering, en,
• U dit tijdens de looptijd van de verzekering als omstandigheid
bij ons heeft gemeld, en,
• De schadeclaim voor het eerst tegen u is ingesteld na de
einddatum van deze verzekering, en,
• U deze schadeclaim meldt binnen drie jaar na de einddatum
van deze verzekering. Voorbeeld
U heeft uw verzekering opgezegd per 1 januari 2016. U meldt een schade op 15 januari 2016. Deze schade is het
gevolg van een handelen of nalaten op 15 december 2015. Deze melding van schade vindt dus plaats na de
beëindiging van de verzekering. U bent hiervoor niet
verzekerd omdat het handelen of nalaten niet is gemeld als
omstandigheid binnen de looptijd van de verzekering. Als u de omstandigheid van 15 december 2015 wel aan ons
had gemeld vóór 1 januari 2016, dus binnen de looptijd van
de verzekering, dan was deze schadeclaim wel verzekerd. Dit komt omdat het handelen of nalaten als omstandigheid
is gemeld binnen de looptijd van de verzekering. 2.2.5  Uitlooprisico
Na het stoppen van de verzekering kan blijken dat tijdens de
looptijd  van de verzekering zich een handelen of nalaten  heeft
voorgedaan, dat tot een schadeclaim  leidt. Het uitlooprisico is niet
verzekerd. Dit betekent dat u dan geen recht op vergoeding van de
schade  hebt, omdat een handelen of nalaten altijd binnen de
looptijd van de verzekering als omstandigheid  moet worden
gemeld. In de volgende gevallen kan de verzekeringnemer  het uitlooprisico
wel verzekeren. In dat geval is er toch dekking is ook al is de
omstandigheid niet gemeld tijdens de looptijd.2.2.5.1  Stoppen wij de verzekering? Dan mag de verzekeringnemer  de periode om een schadeclaim  te
melden met een jaar verlengen. Het moet dan wel gaan om een
schadeclaim die voortvloeit uit een handelen of nalaten  en binnen
de looptijd  van deze verzekering. U moet deze schadeclaim wel
schriftelijk bij ons melden binnen één jaar na de einddatum van
deze verzekering. Meldt u deze schadeclaim na dit jaar? Dan geldt
de verzekering niet meer. Wil de verzekeringnemer hiervan gebruikmaken? Dan moet de
verzekeringnemer dit aan ons laten weten vóór de datum waarop
wij de verzekering stoppen. Voor deze verlenging moet een premie
betaald worden die wij vaststellen. 2.2.5.2 Stopt de verzekering omdat het bedrijf ophoudt te
bestaan? Dan mag de verzekeringnemer  de periode om een  schadeclaim  te
melden met drie jaar verlengen. Het moet dan wel gaan om een
schadeclaim die voortvloeit uit een handelen of nalaten  en binnen
de looptijd  van de verzekering. U moet deze schadeclaim wel
schriftelijk melden binnen drie jaar na de einddatum van de
verzekering. Meldt u deze schadeclaim na drie jaar? Dan geldt de
verzekering niet meer. Wil de verzekeringnemer hiervan gebruikmaken? Dan moet de
verzekeringnemer dit aan ons laten weten vóór de datum waarop
het bedrijf ophoudt te bestaan. wij de verzekering stoppen. Voor
deze verlenging moet een premie betaald worden die wij vaststellen. Gaat u niet akkoord met de premie die wij vaststellen? Dan is het
uitlooprisico dus niet verzekerd. Voorbeeld
De verzekering is beëindigd per 1 januari 2016. U meldt een schade op 15 januari 2016. Deze schade is het
gevolg van een handelen of nalaten op 15 december 2015. Deze melding van schade vindt dus plaats na de beëindiging
van de verzekering. U bent hiervoor niet verzekerd omdat
het handelen of nalaten niet is gemeld als omstandigheid
binnen de looptijd van de verzekering. Heeft u de periode om een schadeclaim te melden met
één of drie jaar verlengd? Dan is deze schadeclaim wel
verzekerd. 342.2.5.3 T oerekening aan het laatste verzekeringsjaar
Is er gebruik gemaakt van de verlenging van één of drie jaar? En meldt u een schadeclaim ? Dan wordt deze schadeclaim
toegerekend aan het laatste verzekeringsjaar . Is de door u gemelde
schadeclaim ook verzekerd via een andere verzekering? Dan betalen wij niet. Wij betalen ook niet als de andere verzekeraar
zou betalen als u onze verzekering niet had. 2.2.6 Meerdere schadeclaims die met elkaar verband houden
Meerdere schadeclaims  die met elkaar verband houden, zien wij
als één en dezelfde schadeclaim. Ook al worden deze schade-
claims tegen één of meer van de verzekerden ingediend. De eerste
melding van één of meer van deze schadeclaims geldt dan als
moment van melding. Is het handelen of nalaten  waaruit één of
meer van deze schadeclaims voortvloeien, al eerder gemeld als
omstandigheid ? Dan geldt de melding van de omstandigheid als
moment van melding van alle schadeclaims. 2.2.7 T errorisme
Houdt de schade  verband met terrorisme? Dan geldt het Protocol
afwikkeling claims van de Nederlandse Herverzekerings-
maatschappij voor T errorismeschaden N.V. (NHT) . Dit betekent
dat wij niet meer betalen dan het bedrag dat wij zelf ontvangen van
het NHT. Informatie hierover vindt u op www.terrorismeverzekerd. nl of op www.reaal.nl. Ontvangt u de regeling liever op papier?