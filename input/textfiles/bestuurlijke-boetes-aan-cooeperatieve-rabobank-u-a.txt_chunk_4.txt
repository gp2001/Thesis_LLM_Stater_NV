| DNB PUBLIC |
29. Uit het onderzoek van het JST blijkt dat Rabobank voor het (prestatie)jaar 2014
aan 125 Aangewezen Medewerkers een variabele beloning heeft uitgekeerd
waarbij minder dan 40% van de variabele beloning voorwaardelijk is
toegekend. 30. Op basis hiervan stelt DNB vast dat Rabobank in strijd heeft gehandeld met
artikel 1:117, eerste lid, van de Wft, gelezen in samenhang met de artikelen
3:17, eerste lid, en 1:117, vierde  lid, van de Wft, en artikel 21, eerste lid, van
de Rbb. Deze overtreding heeft plaatsgevonden op 23  februari 2015, zijnde de
datum waarop de RvC heeft ingestemd met de individuele variabele beloningen
van de Aangewezen Medewerkers voor het (prestatie) jaar 2014. D. Handhavingsbevoegdheid
31. DNB is op grond van artikel 1:80, aanhef en onder a, van de Wft bevoegd om
bestuurlijke boetes op te leggen ter zake van de geconstateerde overtredingen . 32. DNB voert vast beleid bij het uitoefenen van haar bevoegdheden tot het treffen
van handhavingsmaatregelen.8 Op grond van dit beleid hanteert DNB het
uitgangspunt dat overtredingen niet worden gedoogd en dat in beginsel
handhavend wordt opgetreden tegen geconstateerde overtredingen. E. Belangenafweging
33. Bij haar beoordeling of tot het opleggen van bestuurlijke boetes wordt
overgegaan, maakt DNB een belangenafweging. Daarbij worden betrokken de
ernst en duur van de overtreding en de mate van verwijtbaarheid van de
overtreder. Voorts wordt de naar voren geb rachte zienswijze in aanmerking
genomen. Ernst overtreding en mate van verwijtbaarheid overtreder
34. De doelstellingen van de Wft zijn het bewaken van de soliditeit van financiële
ondernemingen en het waarborgen dat financiële ondernemingen  hun
bedrijfsvoering zo inrichten dat een beheerste en integere uitoefening van het
bedrijf  is gewaarborgd (artikel 3:17, eerste lid, van de Wft) . Dit houdt onder
meer in dat financiële ondernemingen relevante risico’s die hun soliditeit
kunnen aantasten , moeten beheersen. Daarbij past dat de desbetreffende
financiële ondernemingen geen beloningsbeleid hanteren dat de so liditeit van
de onderneming kan aantasten.9
35. Meer specifiek  is een financiële onderneming op grond van artikel 1:117 van de
Wft, gelezen in samenhang met artikel 3:17, eerste lid, van de Wft gehouden
om een beheerst beloningsbeleid te voeren,  zodat een beheerste en integere
bedrijfsvoering  wordt gewaarborgd. Dat beleid dient te voldoen aan de
verschillende bepalingen van de Wft en de Rbb, die (deels) een implementatie
zijn van de artikelen 92 tot en met 96 van de CRD IV. 36. Deze beloningsregels  richten zich primair op het voorkomen en bestrijden van
ongewenste en onverantwoorde prikkels in de beloningen, waardoor een te
8 Staatscourant 2008, nr. 132. 9 Staatsblad 2010, 806, p.