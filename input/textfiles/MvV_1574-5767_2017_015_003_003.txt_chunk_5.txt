Dit brengt mee dat de
art. 35 lid 1 en lid 2 Fw in zodanig geval toepassing missen. Wordt de opschortende voorwaarde waaronder de zaken
aan de schuldenaar zijn overgedragen na het intreden van
het faillissement vervuld – doordat de resterende prestatie
wordt voldaan –, dan groeit het pandrecht van rechtswege
uit tot een pandrecht op de volle eigendom van de desbe-
treffende zaken en daarmee op die zaken zelf.’9
De Hoge Raad gaat, zoals ook opgemerkt, niet uitgebreid in
op de discussie in de literatuur en doet de zaak kort af; er is
hangende de voorwaarde een eigendomsrecht onder opschor-
tende en ontbindende voorwaarde. Voor een goed begrip van
de uitspraak is de instructieve conclusie van A-G Rank-Beren-
schot verhelderend (die hieronder wordt besproken), hoewel
het niet helemaal zeker is of die in dit geval in alle opzichten
gelijk is aan de mening van de Hoge Raad. 5 De conclusie van de A-G
De A-G meent dat de koper onder eigendomsvoorbehoud fail-
lissementsbestendig over zijn rechtspositie kan beschikken,
ook voordat de opschortende voorwaarde wordt vervuld. Steun voor deze rechtsopvatting vindt zij zowel in de parle-
mentaire geschiedenis als in de literatuur:
‘De in [art. 3:84 lid 4 BW] gebruikte formulering (levering
ter uitvoering van een “voorwaardelijke verbintenis”)
moge nog ongelukkig zijn, met name uit de later (eerst bij
Memorie van Antwoord) voorgestelde artikelen 3:91 en
3:92 BW en de daarbij behorende toelichting blijkt dat de
wetgever in geval van overdracht onder eigendomsvoorbe-
houd een “overdracht onder opschortende voorwaarde”
voor ogen heeft gestaan, als gevolg waarvan een “zaken-
rechtelijke positie” respectievelijk een “terstond ingaand
eigendomsrecht onder opschortende voorwaarde” c.q. “voorwaardelijk eigendomsrecht” wordt verworven door
de koper, die zich “voorwaardelijk eigenaar” mag noe-
men.’10
Hoewel ik het met de A-G en de Hoge Raad eens ben, zijn de
passages die zowel de A-G als de Hoge Raad aanhaalt niet
helemaal geschikt voor het doel. De toelichting ziet namelijk
op de vraag hoe de onmiddellijke levering van roerende zaken
onder opschortende voorwaarde moet geschieden. Bezitsver-
schaffing op grond van art. 3:90 BW is namelijk lastig omdat
de verkoper ‘eigenaar blijft’ en de verkrijger dus (mogelijk)
voor de verkoper blijft houden; om die reden heeft de wetge-
ver de figuur van de machtsverschaffing geïntroduceerd. De
toelichting in de parlementaire geschiedenis is op het punt van
de verklaring van de goederenrechtelijke werking te beknopt
geformuleerd en gaat daar minder over. Daarvoor wordt in de
9. Idem, r.o.