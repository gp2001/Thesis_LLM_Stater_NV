Te veel garantievermogen c.q. eigen vermogen kan echter betekenen dat het vermogen niet voldoende effectief wordt ingezet. Er is meer rendement te maken door een deel van de financiering bij derden te verkrijgen en vervolgens extra te investeren in de eigen of een andere onderneming. Als u de investeringen deels met geleend geld kunt doen, dan verhoogt u het rendement op het eigen vermogen, mits u een hoger rendement tegemoet kunt zien dan de rente die u betaalt. We maken onderscheid in de volgende algemene
solvabiliteitskengetallen:•
T
raditioneel (eigen vermogen/totaal vermogen)
•
D
ebt ratio (vreemd vermogen/balanstotaal)
•
D
ebt to equity ratio (schulden/eigen vermogen)
In feite biedt het ene kengetal geen meerwaarde boven het andere. Welk vermogen er tot het vreemd en eigen vermogen moet worden gerekend, is arbitrair en afhankelijk van de gebruiker. Preferent aandelenkapitaal, bijvoorbeeld, kan men onder het eigen of vreemde vermogen indelen. En achtergestelde leningen van de eigenaren kunnen min of meer tot het eigen vermogen worden gerekend. In dat geval zou men het moeten hebben over het garantievermogen van de onderneming. Verder worden soms alleen de rentedragende schulden in de formule meegenomen.Traditionele formule
Dit is de meest toegepaste solvabiliteitsformule in Nederland. De uitkomst van dit kengetal zou voor een accountantskantoor minimaal ongeveer 25% moeten zijn. Dat is een algemeen aanvaard minimum voor niet-kapitaalintensieve bedrijven. Een bedrijf met een lagere solvabiliteit heeft te weinig weerstandsvermogen. De richtlijn kan op 30% tot 40% gesteld worden. Bij Robuust kwam de solvabiliteit eind 2019 uit op 21% (€ 200.000 gedeeld door € 975.000). Het kantoor voldoet nog niet aan de richtlijn. De eigenaren hebben besloten de solvabiliteitseis op 40% te stellen en proberen dit te halen door de komende jaren geen winst uit te keren.Debt ratio
Dit solvabiliteitskengetal wordt in Amerika veel toegepast. Hoe lager de uitkomst, hoe beter. In sommige kredietovereenkomsten staat dat als de debt ratio boven een bepaald maximum komt, het krediet opeisbaar wordt. De maximum debt ratio bedraagt ongeveer 75%. Bij Robuust was de uitkomst van deze formule 79%. Dit kengetal zal verbeteren door het ingezette solvabiliteitsbeleid. Debt to equity
Deze in Amerika meest gebruikte formule deelt het vreemde vermogen door het eigen vermogen. Bij Robuust was de uitkomst van deze formule 388%. Er was dus bijna vier keer zoveel vreemd als eigen vermogen. Debt to EBITDA
Netto-rentedragende schuldenEBITDADe netto-rentedragende schulden omvatten de rentedragende schulden (zowel kort als lang) minus de liquide middelen. EBITDA staat voor Earnings Before Interest Taxes, Depreciation and Amortisation, wat hetzelfde is als het bedrijfsresultaat vóór aftrek van afschrijvingen. Hoe kleiner de uitkomst, hoe beter. Een te grote uitkomst betekent dat de onderneming overgefinancierd is. Dit kengetal is voor banken een belangrijke maatstaf bij het uitbreiden van kredietfaciliteiten. Robuust behaalde een Debt to EBITDA van 0,7. De algemene norm is dat
dit kengetal bij voorkeur lager dan 3 is, maar in ieder geval lager dan 4. In 2020 zal dit kengetal voor Robuust stijgen naar circa 2.Interest coverage ratio
Bedrijfsresultaat
RenteverplichtingenDeze ratio geeft niet alleen aan of een onderneming aan haar renteverplichtingen kan voldoen, maar ook of zij in staat is de winstbelasting te betalen en of het mogelijk is aanvullende leningen aan te gaan. De ondergrens voor dit kengetal is 3. Accountantskantoren moeten een veel hogere uitkomst nastreven. In verhouding tot de omzet (en het bedrijfsresultaat) hebben zij namelijk meestal een korte balans (en schuldenlast). Robuust had in 2019 een interest coverage rate van 49. De rente werd
dus maar liefst 49 keer door het bedrijfsresultaat gedekt. In 2020  wordt als gevolg van de sterk lagere winst een interest coverage rate  van 18 verwacht. 4.2 Financiering
Voor uw kantoor kunt u drie soorten financieringsstrategieën nastreven. De strategie volgens de gouden balansregel, een agressieve financiering of een conservatieve financiering. Gouden balansregel
Volgens de gouden balansregel wordt de financiering zoveel mogelijk afgestemd op de looptijd van de activa. De verhouding van de vlottende activa in relatie tot het kort vreemd
vermogen komt tot uitdrukking in de current ratio (zie verderop in deze paragraaf). De verhouding van de vaste activa in relatie tot het lange vermogen valt te meten met de volgende formule:Vaste Activa = garantiekapitaal + lang vreemd vermogenBij het voorbeeldkantoor is de uitkomst 0,25. Dus ruim onder de 1. Dat betekent dat niet alleen de duurzame activa maar ook een groot  deel van de andere activa gefinancierd zijn met lang vermogen.