F.M.J. Verstijlen (Rabobank/Reuser).het wellicht ook wel opmerkelijk dat die onduidelijkheid in de
eerste plaats is ontstaan. De Hoge Raad oordeelt in zijn arrest dat de persoon aan wie
een eigendomsrecht onder opschortende voorwaarde wordt
overgedragen, een eigendomsrecht onder opschortende voor-
waarde verkrijgt dat overdraagbaar is, met alle verdere gevol-
gen van dien. In dit artikel zal eerst de procedure bij de recht-
bank en het hof worden besproken (par. 3), gevolgd door de
uitspraak van de Hoge Raad (par. 4) en de conclusie van de
advocaat-generaal (hierna: A-G) (par. 5). Daarna wordt inge-
gaan op een aantal gevolgen en mogelijkheden van deze uit-
spraak. Achtereenvolgens zal nader worden ingegaan op: de
splitsing van het eigendomsrecht (par. 6), de wijze waarop het
eigendomsrecht onder opschortende voorwaarde kan worden
geleverd (par. 7), de inhoud en bevoegdheden van het eigen-
domsrecht van de koper en de daarmee samenhangende moge-
lijkheid om een vervreemdingsverbod te creëren (par. 8 en 9),
de mogelijkheid om het intreden van de voorwaarde te verhin-
deren door ontbinding van de overeenkomst (par. 10), de ver-
gelijking met de ontbindende voorwaarde (par. 11), de
bevoegdheden van de pandhouder van het eigendomsrecht
onder opschortende voorwaarde hangende de voorwaarde
(par. 12), de verschillende mogelijkheden die het arrest biedt
(par. 13) en de onwenselijkheid van afschaffing van het eigen-
domsvoorbehoud (par. 14). 2 Aanleiding
In 2008 heeft kwekerij Revadap B.V. (hierna: Revadap) een
teeltsysteem (zijnde een roerende zaak, niet-registergoed)
gekocht bij Meteor Systems B.V. (hierna: Meteor). Dit teelt-
systeem is geleverd en in haar kas geplaatst.3 Meteor had bij de
koop een eigendomsvoorbehoud bedongen. De koopprijs
3. De procedure ging in eerste aanleg ook over de vraag of er sprake was van
natrekking, waardoor het hypotheekrecht van Rabobank zich ook tot
het teeltsysteem uit zou strekken en het eigendomsvoorbehoud zou zijn
vervallen (en dus geen pandrecht). Hier gaat de rechtbank niet in mee. Zij stelt dat niet gebleken is dat er bij verwijdering van het teeltsysteem
schade van betekenis optreedt. Het hof volgt de rechtbank in deze beslis-
sing. 94       M v V  2 0 1 7 ,  n u m m e r  3       d o i :  1 0 . 5 5 5 3 / M v V / 1 5 7 4 5 7 6 7 2 0 1 7 0 1 5 0 0 3 0 0 3
Dit artikel uit Maandblad voor Vermogensrecht is gepubliceerd door Boom juridisch en is bestemd voor anonieme bezoeker
bedroeg ongeveer € 600.000, waarvan Revadap € 120.000 voor
haar faillissement onbetaald heeft gelaten. In 2008 sloot Reva-
dap ook een financieringsovereenkomst met Rabobank. Daar-
bij heeft Revadap aan Rabobank een eerste hypotheekrecht
verleend op het perceel en de opstallen en een pandrecht op
alle huidige en toekomstige inventaris, voorraden en vorderin-
gen. In de toepasselijke algemene voorwaarden is het volgende
beding opgenomen:
‘Ingeval enige zaak of enig vermogensrecht waarop het
pandrecht betrekking heeft of dient te hebben onder
opschortende voorwaarde aan de pandgever is overgedra-
gen, strekt dat pandrecht zich uit tot de voorwaardelijke
eigendom van die zaak, respectievelijk tot het voorwaarde-
lijk recht met betrekking tot dat vermogensrecht.’
Op 24 november 2009 is Revadap failliet verklaard. Rabobank
betaalt vervolgens, in overleg met de curator, het resterende
bedrag van de vordering van Meteor, in de vooronderstelling
daarmee haar pandrecht op het teeltsysteem uit te kunnen
oefenen. Met toestemming van de rechter-commissaris ver-
koopt de curator de onderneming, voornamelijk bestaande uit
het onroerend goed en het teeltsysteem. De koopprijs wordt
aan Rabobank als eerste hypotheekhouder voldaan. De curator
spreekt Rabobank daarnaast aan tot betaling van de overwaar-
de van het teeltsysteem (dat wil zeggen de waarde van het
teeltsysteem minus het door Rabobank betaalde bedrag). Dit
weigert de bank met een beroep op haar pandrecht. De curator
vraagt machtiging aan de rechter-commissaris om een proce-
dure tegen Rabobank te starten, maar die wordt geweigerd. De
curator heeft de vordering op de bank vervolgens op persoon-
lijke titel van de boedel overgenomen. Om deze reden is het de
curator pro se, en niet de curator q.q., die in rechte optreedt. 3 Rechtbank en hof
De procedure in eerste en tweede aanleg illustreert mooi een
aantal mogelijke zienswijzen die ook in de literatuur naar
voren zijn gekomen.4 De rechtbank en het hof gaan ervan uit
dat er goederenrechtelijke werking is verbonden aan het intre-
den van de voorwaarde. Dat wil zeggen dat de koper die een
zaak onder eigendomsvoorbehoud koopt, door betaling van de
koopprijs automatisch eigenaar wordt van de zaak, zelfs in het
geval van een tussentijds faillissement van de verkoper. Een
beschikking door de koper over zijn recht hangende de voor-
waarde, bijvoorbeeld door vestiging van een pandrecht, wordt
echter niet mogelijk geacht anders dan bij voorbaat. Kort
gezegd stelt zowel de rechtbank als het hof dat de koper onder
eigendomsvoorbehoud slechts een ‘toekomstig goed’ verkrijgt
en niet een bestaand (voorwaardelijk) eigendomsrecht. Aange-
zien de koper ten tijde van het verkrijgen van de volledige
eigendom niet meer beschikkingsbevoegd was (op grond van
art. 23 en 35 van de Faillissementswet (Fw)), viel het teeltsys-
4. Zie noot 1 en zie bijv. R.M. Wibier, Eigendomsvoorbehoud en de over-
draagbaarheid en verpandbaarheid van ‘voorwaardelijke eigendom’,
MvV 2013, p. 286-290.teem in de boedel. Het hof geeft de rechtbank verkort weer,
bevestigt die en geeft nadere uitleg:
‘(…) het onder eigendomsvoorbehoud geleverde teeltsys-
teem (vóór datum faillissement en vanuit de boedel
gezien) moet worden beschouwd als een toekomstig goed. Als zodanig kon het op grond van artikel 3:97 BW jo arti-
kel 3:98 BW wel stil worden verpand, maar door haar fail-
lissement verloor Revadap van rechtswege de beschikking
en het beheer over haar tot het faillissement behorende
vermogen en werd de rechtspositie van alle bij de boedel
betrokkenen onveranderlijk. (…).’
Het hof gaat in op de grief en legt uit dat de koper wel een
‘positie’ heeft, maar dat dit nog geen bestaand (eigen-
doms)recht is:
‘Met een beroep op artikel 3:92 lid 1 BW stelt zij [Rabo-
bank] dat Revadap als koper onder eigendomsvoorbehoud
niet een toekomstig goed, te weten het eigendomsrecht,
heeft verkregen, maar dat zij terstond een goed, te weten
een eigendomsrecht onder opschortende voorwaarde,
heeft gekregen en dat daarop het pandrecht van de bank is
gevestigd. (…)
Dat doet ook artikel 3:92 lid 1 BW niet. Die bepaling
voorziet wel in een voorwaardelijke overdracht van de zaak
en deze geeft de koper onder eigendomsvoorbehoud wel
een sterkere positie dan die welke toekomt aan de koper
aan wie de zaak nog niet (voorwaardelijk of onvoorwaarde-
lijk) overgedragen is, maar dat betekent nog niet dat de
koper ook terstond het (of een) recht van eigendom ver-
werft en hij verwerft ook niet een beperkt recht op de zaak
(wat de bank trouwens ook niet gesteld heeft) of een vor-
deringsrecht. (…)
Het hof is daarom met de rechtbank van oordeel dat het
onder eigendomsvoorbehoud aan Revadap geleverde teelt-
systeem voor haar slechts een toekomstige zaak was. Als
men haar positie aanduidt als een eigendomsrecht onder
opschortende voorwaarde, is dat slechts juist in de zin van
een eigendomsrecht dat zij kon verwachten te verwerven
na vervulling van de voorwaarde, maar niet eerder. Dat
sluit niet uit dat zij op het teeltsysteem een pandrecht ves-
tigde want toekomstige zaken zijn ook vatbaar voor over-
dracht of voor verpanding, maar de levering geschiedt dan
bij voorbaat en verkrijgt pas werking nadat de voorwaarde
vervuld is. (…).’5
Alleen als Revadap een zelfstandige goederenrechtelijke positie
had verkregen, kon zij voorafgaand aan het faillissement
rechtsgeldig een pandrecht vestigen ten gunste van Rabobank. Het hof en de rechtbank zien het recht van de koper onder
eigendomsvoorbehoud slechts als een eigendomsverwachting,
en niet als een zelfstandig recht. Revadap kon het teeltsysteem
aldus slechts als toekomstige zaak verpanden. Ten tijde van
5. Hof Den Haag 2 september 2014, ECLI:NL:GHDHA:2014:4325
(Rabobank/Reuser), r.o. 3.2 en 3.4-3.7. 95       M v V  2 0 1 7 ,  n u m m e r  3       d o i :  1 0 .