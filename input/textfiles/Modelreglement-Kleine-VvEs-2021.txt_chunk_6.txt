3. Het is niet toegestaan om zonder toestemming van de vergadering
opgaand hout in de tuin, op het (dak)terras, het balkon of een andere buitenruimte te hebben waardoor het uitzicht van de andere eigenaars of
gebruikers wordt belemmerd. Ook het ontvangen van licht en lucht door de ramen en openingen van het gebouw mag niet worden belemmerd. Het is ook niet toegestaan om zonder deze toestemming auto's,
caravans, schuurtjes, bergingen, kasten, carports, boten, trailers, tenten
en dergelijke in de tuin of op het (dak)terras, het balkon of een andere buitenruimte te plaatsen. H. Het in gebruik geven door een eigenaar van zijn privégedeelte aan een gebruiker
Artikel 22
Ingebruikgeving privégedeelte
1. Een eigenaar kan de gebruiksrechten die aan zijn appartementsrecht verbonden zijn, door een ander laten uitoefenen. Voorwaarde is dat hij
ervoor zorgt dat die ander het gebruik alleen verkrijgt na ondertekening
van en afgifte aan het bestuur van een in drievoud opgemaakte en gedagtekende verklaring. Daarin verklaart hij dat hij de bepalingen van
het reglement en het eventuele huishoudelijk reglement zal naleven. Ook
eventuele regels als bedoeld in art ikel 5:128 lid 1 BW, voor zover die op
een gebruiker betrekking hebben, moet de gebruiker naleven. Alle drie
de exemplaren van de verklaring moeten door het bestuur voor gezien
zijn ondertekend. Eén exemplaar wordt behouden door het bestuur, een exemplaar is voor de gebruiker en een exemplaar voor de eigenaar. 2. De in lid 1 bedoelde verklaring wordt geacht ook betrekking te hebben op besluiten en bepalingen die na die verklaring worden genomen 13
respectievelijk vastgesteld. Artikel 23
Borgtocht gebruiker
1. Het bestuur kan te allen tijde verlangen dat de gebruiker zich jegens de
vereniging als borg verbindt voor de eigenaar, en wel voor de betaling
van het bedrag dat die eigenaar ingevolge het reglement aan de
vereniging schuldig is of zal worden. 2. Dez e borgtocht strekt zich slechts uit tot verplichtingen van de betrokken
eigenaar die opeisbaar worden na het tijdstip waarop per aangetekende brief door het bestuur aan de gebruiker is medegedeeld dat de vereniging gebruik maakt van de bevoegdheid die bedo eld wordt in lid 1 van dit
artikel. De gebruiker is uit hoofde van de hier bedoelde borgtocht per maand nooit meer verschuldigd dan een bedrag dat gelijk is aan de geschatte maandelijkse huurwaarde van het betreffende privégedeelte. I. Ontzegging van het gebruik
Artikel 24
Ontzegging gebruik
1. De vergadering kan aan de eigenaar en de gebruiker (gezamenlijk) een waarschuwing geven wanneer deze laatste(n):
a. de bepalingen van het reglement, het eventuele huishoudelijk
reglement, de eventuele regels bedoeld in artikel 5:128 BW of
besluiten van de vergadering niet nakomt of overtreedt;
b. zich schuldig maakt aan onbehoorlijk gedrag jegens een andere
eigenaar en/of gebruiker;
c. door zijn aanwezigheid in het gebouw aanleiding geeft tot ernstige
versto ring van de rust in het gebouw;
d. zijn financiële verplichtingen jegens de vereniging niet nakomt. Indien hij ondanks deze waarschuwing een of meer van de genoemde gedragingen verricht of voortzet, kan de vergadering besluiten tot
ontzegging van het g ebruik van het privégedeelte en van het
medegebruik van de gemeenschappelijke ruimten en
gemeenschappelijke zaken. Ondanks deze ontzegging moet de
betreffende eigenaar de verplichtingen die voortvloeien uit de wet, het
reglement, het eventuele huishoudelij k reglement, de eventuele regels
bedoeld in artikel 5:128 BW en de besluiten van de vergadering blijven
naleven. 2. De besluiten die in dit artikel worden bedoeld, te weten een besluit tot
het geven van een waarschuwing en het besluit tot ontzegging als
bedoeld in het eerste lid, worden door het bestuur per aangetekende
brief ter kennis gebracht van de betreffende eigenaar en van de houder(s) van het/de op zijn appartementsrecht rustende hypotheekrecht(en). De
besluiten vermelden de redenen  die tot de maatregel hebben geleid. Een besluit tot ontzegging van het hierboven bedoelde gebruik mag pas ten uitvoer worden gelegd na verloop van een maand na verzending van
de kennisgeving als bedoeld in dit lid. Beroep op de rechter ingevolge
artikel  5:130 BW schorst de tenuitvoerlegging van het genomen besluit, 14
tenzij de rechter anders bepaalt. J. Overtredingen
Artikel 25
Overtredingen
1.