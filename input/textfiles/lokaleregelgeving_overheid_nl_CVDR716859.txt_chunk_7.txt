Het is niet vereist dat de woningen al daadwerkelijk zijn verhuurd. De verantwoording vindt plaatsop basis van een inhoudelijk verslag waaruit moet blijken
of de activiteiten zijn verricht. Dit wil in dit geval zeggen dat de sociale huurwoningen
gerealiseerd moeten zijn conform de daarvoor geldende voorwaarden. Daarnaast wordt
toegelicht - voor zover al van toepassing - of de aan de subsidie verbonden verplichtingen
zijn nageleefd. Hierbij valt bijvoorbeeld te denken aan de situatie waarbij al woningen
zijn toegewezen en wordt toegelicht of dit conform de geldende regels is gebeurd. De verantwoording bestaat daarnaast uit een financieel verslag over de stichtingskosten
(investeringskosten). Afwijkingen ten opzichte van de begroting worden daarvoor toegelicht. Over de verwachte inkomsten en uitgaven in de exploitatiefase (die mede de onrendabele
top bepalen) hoeft geen verantwoording te worden afgelegd. Dat is nog niet goed mogelijk
na het afronden van de bouwfase. Om deze reden is tevens afgezien van het vragen van
een accountantsverklaring. Het doel van deze regeling is om de kansen voor inwoners te vergroten op het verkrijgen
van een passende sociale huurwoning. Om dit doel te bereiken is het noodzakelijk dat
de meeste verplichtingen voortduren na de bouwfase en gedurende de gehele instandhoudingstermijn
van 25 jaar. Het betreft dan de in artikel 12 onder c tot en met h genoemde verplichtingen. Dit betreft bijvoorbeeld de verplichting om de woning uitsluitend te verhuren aan
de doelgroep die is bepaald in de Woningwet en dat de huren niet meer mogen stijgen
dan met het door de Rijksoverheid vastgestelde percentage. Om duidelijk te krijgen of de verplichtingen worden nageleefd legt de aanvrager elke
vijf jaar een kort verslag over de verhuur van de sociale huurwoningen. Dit stelt
de gemeente in staat om te monitoren of het doel van deze regeling wordt behaald. Vóór 1 mei van de betreffende periode (dus voor het eerst in het zesde jaar na gereedmelding
van de woningen) zenden burgemeester en wethouders hiertoe een uitnodiging aan de
aanvrager. In hoofdstuk 4 van deze regeling is opgenomen hoe steun in overeenstemming wordt gebracht
met de staatssteunregels. Hiertoe wordt allereerst gekeken naar de mogelijkheden om
de ruimte onder de de-minimisverordening te benutten of - waar het steun aan toegelaten
instellingen betreft - de bestaande dienst van algemeen economisch belang (DAEB) onder
de Woningwet. In gevallen waarin deze opties onvoldoende mogelijkheden bieden belasten
burgemeester en wethouders de betrokken onderneming met een (aanvullende) DAEB. In dit artikel wordt beschreven dat burgemeester en wethouders zo nodig het aanbieden
van sociale huurwoningen aan de daarvoor in de Woningwet gedefinieerde doelgroep aanwijzen
als aanvullende dienst van algemeen belang. Dit aanwijzingsbesluit wordt vastgesteld
overeenkomst het DAEB-besluit van de Europese Commissie van 20 december 2011 en bevat
ten minste de daarin verplicht voorgeschreven parameters (onderdelen a tot en met
e). Voor onderneming die voldoen aan de voorwaarden van de DAEB-de minimisverordening
wordt op basis van deze verordening een aanwijzingsbesluit vastgesteld. Op basis van
de DAEB de-minimisverordening (Verordening (EU) nr. 360/2012) kunnen ondernemingen
die een DAEB verrichten over een periode van drie belastingjaren tot maximaal € 500.000,-
aan de-minimissteun ontvangen. In dit artikel wordt beschreven van welke onderdelen van deze steunregeling kan worden
afgeweken wegens bijzondere omstandigheden.