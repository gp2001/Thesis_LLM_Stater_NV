Wat als ik een termijnfactuur ten onrechte heb betaald? Voordat betaling van een factuur plaatsvindt, dient de koper er, voor zover mogelijk, op toe te zien dat de gefactureerde werkzaamheden daadwerkelijk zijn uitgevoerd. Dit staat vermeld in de Algemene Toelichting van uw overeenkomst met de ondernemer. We spreken van een onterechte betaling wanneer de factuur wel is betaald maar de uitgevoerde werkzaamheden, waar de factuur betrekking op heeft, nog niet (geheel) klaar zijn. In geval van een faillissement inventariseert Woningborg of de stand van de bouw overeenkomt met wat er is gefactureerd. Hiervoor leveren kopers stukken aan bij Woningborg. Pas na de gesprekken met de curator en na de afronding van de inventarisatie van de stukken, kan Woningborg inhoudelijk iets zeggen over de vraag of er facturen onterecht zijn betaald. Hierover wordt dan op individuele basis contact opgenomen met de koper. Mijn ondernemer is failliet, waar kan ik de klacht melden? De klacht aan uw opgeleverde woning kan mogelijk onder onze herstelwaarborg vallen. Klik op voor meer informatie over deze waarborg en wanneer hier een beroep op kan worden gedaan. Laatste termijn blokkeren: de 5% regeling Mag ik als koper bij de oplevering een deel van de aanneemsom achterhouden? Ja. Wanneer de ondernemer de oplevering van de woning heeft aangekondigd, heeft u het wettelijk recht om maximaal 5% van de aanneemsom in depot te storten bij de in de overeenkomst bepaalde notaris. Tenzij er geen in de overeenkomst bepaalde notaris is. Dan moet in goed onderling overleg een notaris worden bepaald. Als de ondernemer een vervangende zekerheid heeft gesteld en heeft ondergebracht bij de notaris, vervalt de mogelijkheid van het doen van een depotstorting. Dan geldt de bankgarantie als depot in het kader van het wettelijk opschortingsrecht. De ondernemer stelt een 5% bankgarantie. Mag dat? Ja, de ondernemer mag in het kader van de 5% regeling een vervangende zekerheid in de vorm van een bankgarantie stellen. Deze bankgarantie moet voldoen aan de in de Algemene Voorwaarden behorende bij uw overeenkomst gestelde eisen. Deze zekerheid mag geen eindtermijn hebben. Het gevolg van de bankgarantie is dat u de volledige aanneemsom rechtstreeks aan de ondernemer betaalt en dus geen 5% mag storten bij de notaris. Ik koop een woning die opleveringsgereed, maar niet eerder bewoond is. Is de 5% regeling van toepassing? Ja, de 5% regeling is ook dan van toepassing. Wanneer valt het depot of de bankgarantie vrij? Na 3 maanden na oplevering valt het depot vrij. Het depot valt niet vrij als u binnen 3 maanden na oplevering van uw woning aan de notaris kenbaar maakt dat u het depot wilt blokkeren. Dit opschortingsrecht heeft u alleen als er tegen het eind van de 3-maandstermijn nog gebreken bestaan. Wat moet ik doen als ik de betaling wil opschorten? U meldt de notaris (het liefst schriftelijk) tot welk bedrag het depot (ofwel in de vorm van een gestort bedrag ofwel in de vorm van een bankgarantie) gehandhaafd moet blijven. Het te handhaven bedrag moet in redelijke verhouding staan tot de kosten van herstel van de resterende gebreken.