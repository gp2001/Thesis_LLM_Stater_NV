Bij opeising in deze gevallen is de schuldenaar aan de geldgever een rentedervings-vergoeding verschuldigd ter grootte van drie maanden de op het moment van opeising geldende rente over het opgeëiste bedrag. a Bij overlijden van de schuldenaar;
b Indien de rechtspersoon die rechthebbende is van het verbondene partij is bij een juridische fusie of splitsing, wordt ontbonden, haar rechtspersoonlijkheid verliest of haar vermogen wordt vereffend;
c Indien de schuldenaar die een rechtspersoon is partij is bij een juridische fusie of splitsing, wordt ontbonden, haar rechts- persoonlijkheid verliest of haar vermogen wordt vereffend;
d Bij (aanvraag van) surseance van betaling, faillissement of wettelijke schuldsanering van de schuldenaar en/of de hypotheekgever en/of de pandgever;
e Indien de schuldenaar en/of de hypotheekgever en/of de pandgever boedelafstand doet (doen) of indien hij (zij) zijn (hun) woonplaats heeft (hebben) verlaten zonder voldoende orde op het bestuur of beheer van zijn (hun) goederen te hebben gesteld;
f Indien de gemeenschap van goederen waartoe het verbondene behoort, wordt ontbonden of verdeeld;
g Bij niet-nakoming binnen acht (8) dagen na ingebrekestelling van de schuldenaar en/of de hypotheekgever en/of pandgever van enige verplichting uit de geldleningovereenkomst en/of de hypotheekakte en/of de pandakte en/of van enige andere verplichting jegens de geldgever;
h Bij overtreding dan wel niet-nakoming door de schuldenaar en/of de hypotheekgever en/of de pandgever van enige bepaling die is uitgevaardigd door het daartoe bevoegd gezag;
i In geval van enig besluit of enige maatregel genomen door het daartoe bevoegd gezag waardoor het gebruik van het verbondene op ernstige wijze wordt belemmerd dan wel ingrijpend wordt gewijzigd;
j Indien op het verbondene executoriaal beslag wordt gelegd of indien een op het verbondene gelegd conservatoir beslag niet is vervallen of opgeheven binnen dertig dagen na de dag van beslaglegging;
k Bij gehele of gedeeltelijke vervreemding of onteigening van het verbondene;
l Indien het verbondene geheel of voor een substantieel deel teniet gaat dan wel de waarde van het verbondene naar het oordeel van de geldgever aanzienlijk vermindert;
m Indien na het aangaan van een geldleningovereenkomst blijkt dat de schuldenaar bij het aangaan van de geldlening- overeenkomst onjuiste gegevens aan de geldgever heeft verstrekt en/of voor de geldgever relevante gegevens niet aan de geldgever heeft verstrekt, dan wel te eniger tijd na het aangaan van de geldleningover-eenkomst onjuiste gegevens aan de geldgever heeft verstrekt en/of voor de geldgever relevante gegevens niet aan de geldgever heeft verstrekt;
n Indien het hypotheekrecht is verleend op een erfpachtrecht en/of een opstalrecht en: 1 dat erfpacht- en/of opstalrecht wordt opgezegd of op een andere wijze eindigt dan wel daarvan in rechte ontbinding of beëindiging op een andere wijze wordt gevorderd; of
2 de aan het erfpacht- en/of opstalrecht verbonden voorwaarden naar het oordeel van de geldgever ingrijpend worden gewijzigd; of
3 de erfpachter of opstalgerechtigde de aan het erfpacht- en/of opstalrecht verbonden voorwaarden overtreedt; of
4  de terzake van het erfpacht- en/of opstalrecht verschuldigde canon en / of retributie niet tijdig wordt betaald;
o Indien het hypotheekrecht op een appartementsrecht is gevestigd en:1 de splitsing van het gebouw, waarop het appartementsrecht betrekking heeft, wordt opgeheven; of
2 de akte van splitsing of het splitsingsreglement wordt gewijzigd of aangevuld; of
3 de hypotheekgever enige op het appartementsrecht toepasselijke wetsbepaling of enige in het splitsingsreglement opgenomen bepaling overtreedt; of
4 het faillissement of de surseance van betaling van de vereniging van eigenaars wordt aangevraagd;
p Indien het verbondene zonder voorafgaande schriftelijke toestemming van de geldgever wordt bezwaard met een hypotheek- en/of pandrecht en/of enig ander beperkt recht en/of een kwalitatieve verplichting anders dan ten behoeve van de geldgever;
q Indien een aan de geldleningovereenkomst verbonden levensverzekering nietig of vernietigbaar is, deze levens- verzekering premievrij wordt gemaakt, de geldgever goede grond heeft te vrezen dat de verzekeringsmaatschappij haar verplichtingen niet nakomt, de verschuldigde premie niet tijdig wordt voldaan en/of enig verzekerd bedrag opeisbaar wordt. 18.2 Indien zich een omstandigheid als bedoeld in artikel 18.1 voordoet, zijn de hypotheekgever, de pandgever en de schuldenaar verplicht de geldgever daarvan onverwijld schriftelijk in kennis te stellen. 19 vervroegde AflossIng v An de lenIng
19.1 De schuldenaar is bevoegd de lening geheel of gedeeltelijk vervroegd af te lossen zonder dat de schuldenaar aan de geldgever een rentedervingsvergoeding verschuldigd is indien de schuldenaar de geldgever van zijn voornemen tot vervroegde aflossing tenminste dertig (30) dagen tevoren schriftelijk in kennis stelt en: a deze vervroegde aflossingen in één (1) kalenderjaar niet meer dan het in de geldleningovereenkomst genoemde boetevrije aflossingspercentage bedragen; is in de geldlening- overeenkomst geen boetevrij aflossingspercentage bepaald, dan bedraagt dit tien (10) procent van de hoofdsom van de lening op de datum van afsluiting van de lening; of
b de aflossing plaatsvindt op de dag waarop de geldende rente- vastperiode afloopt; of
c de aflossing plaatsvindt nadat het verbondene teniet is gegaan door omstandigheden gelegen buiten de invloedssfeer van de schuldenaar en/of de hypotheekgever; of
d de aflossing plaatsvindt na verkoop van het verbondene binnen één maand na de levering van het verbondene volgend op de verkoop; of
e de aflossing plaatsvindt binnen één (1) jaar na het overlijden van één van de schuldenaren en/of diens echtgeno(o)t(e), geregistreerd partner of de partner waarmee die schuldenaar een op het moment van overlijden van die partner geldende samenlevingsovereen-komst was aangegaan; of
f voor de lening een variabel rentepercentage geldt.