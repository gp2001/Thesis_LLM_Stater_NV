• Ontploffing. Wij vergoeden deze kosten tot maximaal € 10.000.3.8 Extra kosten voor het afbreken, opruimen en afvoeren
Maakt u kosten voor het afbreken, opruimen en afvoeren van delen
van uw woning bij een verzekerde schade? En liggen deze delen
van de woning op uw terrein of op het terrein van uw buren? Dan
vergoeden wij deze extra kosten als wij u hiervoor vooraf
toestemming hebben gegeven. Wij betalen deze kosten dan tot
maximaal de herbouwwaarde van de woning. Denk bijvoorbeeld
aan het verwijderen van asbest. 3.9 Extra kosten vanwege vervuiling van grond,
grondwater of oppervlaktewater
Is uw woning beschadigd door brand, ontploffing of blikseminslag? En is daardoor ook de grond, het grondwater of het
oppervlaktewater op uw terrein of terreinen naast uw terrein
vervuild? Wij vergoeden deze extra kosten alleen als wij hiervoor
vooraf toestemming hebben gegeven. Wij betalen dan de kosten
van onderzoek, reiniging, opruimen, opslaan, vernietiging of
vervanging van de grond, het grondwater of oppervlaktewater tot
maximaal de herbouwwaarde van de woning. Ook de kosten om de
vervuiling van grond, grondwater of oppervlaktewater te isoleren,
betalen wij tot maximaal de herbouwwaarde van de woning. Let op! Wij betalen deze kosten alleen als de vervuiling een overtreding is
van de Milieuwet of andere milieuregelingen. 3.10 Extra kosten voor een noodoplossing
Zijn er kosten die u of wij maken voor een noodoplossing omdat de
schade niet direct kan worden gerepareerd? Bijvoorbeeld voor het
afsluiten van een leiding omdat deze gesprongen is en niet direct
kan worden gerepareerd. Dan betalen wij deze kosten tot maximaal
10% van de herbouwwaarde. 3.11 Extra kosten voor het bewaken van uw woning
Is het nodig om de woning tijdelijk te bewaken? Dan vergoeden wij
deze extra kosten tot maximaal € 10.000. 3.12 Extra kosten vanwege installatie van apparatuur
tijdens verbouwing
Wordt uw woning verbouwd? Dan is apparatuur die los in uw
woning wordt geplaatst (bijvoorbeeld keukenapparatuur en een
cv-ketel) vanaf zeven dagen voorafgaand aan de installatie
verzekerd. Wij betalen maximaal € 10.000. Wij vergoeden diefstal
van deze apparatuur alleen als er sprake is van zichtbare sporen
van braak aan de buitenzijde van uw woning.9
4 Welke schade is niet verzekerd? Er zijn ook schades die wij niet vergoeden. Hieronder leest u welke
dat zijn. 4.1 Algemene uitsluitingen
Wij betalen niet en/of verlenen geen hulp bij schade die is ontstaan:
• Door een aardbeving of vulkanische uitbarsting. • Door een atoomkernreactie. Het maakt daarbij niet uit hoe die
reactie is ontstaan. Een atoomkernreactie is bijvoorbeeld een
kernfusie of radioactiviteit. • Door uw opzet of roekeloosheid. • Door georganiseerd geweld (ook wel molest genoemd). Hiermee bedoelen wij:
• Binnenlandse onlusten. Dit zijn georganiseerde
gewelddadige acties op verschillende plaatsen in een land. • Een burgeroorlog. Hiermee bedoelen wij georganiseerd
geweld tussen inwoners van een land waaraan een groot
deel van de inwoners meedoet. • Een conflict tussen landen of groepen waarbij militaire
wapens gebruikt worden. Hiermee bedoelen wij ook een
actie van een vredesmacht van de Verenigde Naties. • Muiterij. Dit is een georganiseerde gewelddadige actie van
leden van bijvoorbeeld het leger. De actie is gericht tegen
de leiding van de groep. • Oproer. Dit is een georganiseerde gewelddadige groep die
tegen de overheid is. • Een opstand. Dit is een georganiseerd verzet met geweld
tegen de overheid van een land. • Door het in beslag nemen, vernielen of beschadigen in
opdracht van een overheidsinstantie. • Als er sprake is van het (mede)plegen van een misdrijf door een
verzekerde. Of een poging hiertoe. • Door of mogelijk is geworden door het gebruik van alcohol, of
een ander bedwelmend, verdovend of opwekkend middel zoals
drugs of medicijnen die het functioneren kunnen beïnvloeden. • Door normaal huishoudelijk gebruik. Bijvoorbeeld krassen,
deuken en slijtage. • Door slecht of achterstallig onderhoud. • Door verrotting of corrosie. • Door ongedierte, plantengroei, schimmels of zwammen. • Door een bouwkundige wijziging. Bijvoorbeeld het verwijderen
van een dragende muur waardoor schade aan uw woning
ontstaat.• Door het (gedeeltelijk) verzakken of instorten van uw woning of
bijgebouwen. • Door fouten in de constructie van uw woning, montagefouten
of installatiefouten. • Door vervuiling of aantasting van de grond, lucht of water. • Door rook en roet van en vanuit open haarden. • Als er sprake is van (gedeeltelijke) verhuur van de woning. • Als de schade het gevolg is van het beoefenen van
werkzaamheden. • Als de woning gekraakt is. Bijgebouwen
Wij betalen niet voor schade aan uw bijgebouwen:
• Die ontstaat door, of is het gevolg van, lakspuiten en/of lassen
in het bijgebouw. • Als het bijgebouw wordt verhuurd. • Als er sprake is van bedrijfsmatige activiteiten in het bijgebouw. Eigen gebrek
Ontstaat er door een eigen gebrek schade aan uw woning of aan de
bijgebouwen? Dan vergoeden wij die schade. De kosten voor het
herstellen van een eigen gebrek aan de woning of het bijgebouw
zelf betalen wij niet. Fraude
Wij betalen niet als bij schade fraude is gepleegd. Komen wij daar
achter en hebben wij al voor de schade betaald? Dan moet u dat
bedrag en de gemaakte (onderzoeks)kosten terugbetalen. Ook als wij nog niet voor de schade hebben betaald, moet u de
(onderzoeks)kosten terugbetalen. Wij doen aangifte bij de politie
en melden de fraude in de daarvoor bestemde registers. Tip
Door voldoende zorg en onderhoud kunt u schade
voorkomen. Een paar tips:
•  Heeft u een open haard? Laat de schoorsteen ieder
jaar vegen om brandschade te voorkomen. • Maak regelmatig de dakgoten schoon.