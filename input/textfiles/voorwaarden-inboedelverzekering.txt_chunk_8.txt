Dan geldt dit eigen risico ook voor de Reaal Zakelijke
Inboedelverzekering. Dit eigen risico staat op uw polis. Dit eigen
risico trekken wij af van de schadevergoeding. Heeft u schade die verzekerd is op de Reaal Inboedelverzekering
én de Zakelijke Inboedelverzekering? Dan brengen we bij schade
door één en dezelfde gebeurtenis slechts één keer het eigen risico
in rekening. Voorbeeld
Er wordt bij u ingebroken. Er zijn zichtbare sporen van braak aan de
buitenkant van uw woning. De dieven hebben uw e-reader
(privébezit) en uw zakelijke laptop meegenomen. Wij geven voor
de e-reader een vergoeding, omdat die is verzekerd op de Reaal
Inboedelverzekering. Vanwege de Zakelijke Inboedelverzekering
heeft u recht op een vergoeding voor de zakelijke laptop. Bij de
Reaal Inboedelverzekering heeft u een eigen risico. Ook bij de
Zakelijke Inboedelverzekering heeft u dan een eigen risico. Omdat
de schade het gevolg is van één en dezelfde gebeurtenis trekken
wij één keer het eigen risico af van de totale vergoeding. Voorwaarden Sieradenverzekering wereldwijd
Deze voorwaarden gelden als u de Reaal Inboedelverzekering
heeft uitgebreid met de aanvullende Sieradenverzekering
wereldwijd. Als dat zo is, dan staat dat op uw polis. Voor de Sieradenverzekering wereldwijd gelden ook de
voorwaarden van de Reaal Inboedelverzekering, tenzij in
onderstaande voorwaarden anders wordt aangegeven. Ook de
Voorwaarden Reaal Goed Geregeld Pakket/Reaal Pakket voor de
Zaak Schadeverzekeringen Algemeen horen bij deze verzekering. 1  Algemeen
1.1  Wat verwachten wij van u? In de Voorwaarden Reaal Goed Geregeld Pakket/Reaal Pakket voor
de Zaak Schadeverzekeringen Algemeen staat beschreven wat wij
van u verwachten bij schade. Voor de Sieradenverzekering
wereldwijd geldt er een extra verplichting bij schade door verlies of
vermissing van uw sieraden. U bent dan verplicht om aangifte van verlies of vermissing te doen
bij de plaatselijke politie. Als dit niet mogelijk is in het buitenland,
dan doet u aangifte bij de persoon die daarvoor in aanmerking
komt. Bijvoorbeeld een treinconducteur, stationschef,
buschauffeur, scheepskapitein of hotelhouder. U moet dit doen
binnen 24 uur nadat u van de schade op de hoogte bent. Het
bewijs van aangifte stuurt u ons zo snel mogelijk toe. 2  Uw verzekering
2.1  Voor welk bedrag zijn uw sieraden verzekerd? U heeft bij het afsluiten van de Sieradenverzekering wereldwijd
gekozen voor welk bedrag u uw sieraden wilt verzekeren. Dit
verzekerde bedrag staat op uw polis. 2.2  Welke schade is verzekerd? Uw sieraden zijn verzekerd voor schade door diefstal, verlies en
vermissing. En ook voor beschadiging als deze is ontstaan door een
plotselinge en onvoorziene gebeurtenis.2.3  Waar bent u verzekerd? U bent in de hele wereld verzekerd voor schade aan uw sieraden. 2.4  Welke schade is niet verzekerd? Er zijn ook schades waarvoor wij niet betalen. Welke dat zijn, leest u
in artikel 4 van de voorwaarden van de Inboedelverzekering. Anders dan in artikel 4 staat, betalen wij wel voor schade door
verlies of vermissing. Daarnaast betalen wij ook niet voor:
• Schade aan sieraden die u aan anderen heeft toevertrouwd. • Schade aan sieraden die u zonder toezicht of in een niet goed
afgesloten ruimte heeft achtergelaten. • Schade aan sieraden die u zichtbaar in een voer-of vaartuig
heeft achtergelaten. • Schade door diefstal uit een openbare gelegenheid, terwijl uw
sieraden op dat moment niet in uw zicht of niet binnen uw
handbereik waren. Voorbeeld: uw sieraden zitten in uw
handtas. U hangt uw handtas op aan uw stoel in de ontbijtzaal
van een hotel. Vervolgens loopt u naar het ontbijtbuffet. Uw
handtas laat u hangen. Vervolgens wordt uw handtas met
sieraden gestolen. 3  Schadebehandeling
3.1  Hoe bepalen wij de hoogte van het schadebedrag? Hoe groot de schade is en wat de mogelijkheden zijn om deze te
herstellen, bepalen de hoogte van het schadebedrag. • Is de schade te herstellen? Dan betalen wij de herstelkosten. Behalve als het goedkoper is om de sieraden nieuw te kopen. In
dat geval krijgt u van ons de nieuwwaarde. Het bedrag dat uw
beschadigde sieraden nog waard zijn, trekken wij hiervan af. • Is de schade niet meer te herstellen? Dan betalen wij de
nieuwwaarde. Het bedrag dat uw beschadigde sieraden nog
waard zijn, trekken wij hiervan af. 21223.2  Welk bedrag moet u zelf betalen (eigen risico)? Heeft u een eigen risico gekozen op de Reaal Inboedelverzekering? Dan geldt dit eigen risico ook voor de Sieradenverzekering
wereldwijd. Dit eigen risico staat op uw polis. Dit eigen risico trekken
wij af van de schadevergoeding. Heeft u schade die verzekerd is op de Reaal Inboedelverzekering
én de Sieradenverzekering wereldwijd? Dan brengen we bij schade
door één en dezelfde gebeurtenis slechts één keer het eigen risico
in rekening.