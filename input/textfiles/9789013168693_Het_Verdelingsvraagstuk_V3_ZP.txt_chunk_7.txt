R.M. Wibiervens die zouden wijzen op de wenselijkheid dat verbod te schrappen. De
scheiding is soms fluïde, in juridische debatten loopt de juridische- en buiten-
juridische argumentatie vaak door elkaar, maar het onderscheid is wel steedsaan te wijzen, voor wie dat wil. Wat hierbij vooral van belang is, is dat degene die zich beroept op
dergelijke niet-juridische argumenten dat duidelijk aangeeft. Het is in mijnogen minder zuiver een argument dat dat niet is, te presenteren als een soort
juridische noodzakelijkheid. De meeste keuzen die de Hoge Raad heeft moeten
maken op (bijvoorbeeld) het terrein van de verpanding van vorderingen
(bepaalbaarheidsvereiste,
5de verrekenbaarheid van stil verpande vorderin-
gen,6de bevoegdheidsverdeling tussen pandhouder en pandgever,7het gebruik
van bulk-akten,8etc.) vergen uiteindelijk vooral een politieke keuze. Bijvoor-
beeld omdat de belangen van enerzijds de boedel tegen anderzijds die van de
financieringspraktijk moeten worden afgewogen. Een keuze waarbij de Hoge
Raad weliswaar kan proberen aan te sluiten bij ‘het systeem van de wet ’en dat
ook steeds wel zal proberen te doen, maar waarbij dat systeem zelden slechts
tot maar één denkbare uitkomst leidt. Wanneer het systeem wel een eenduidig
antwoord zou geven, zou het over het algemeen ook niet erg zinvol zijn dehoogste rechter te raadplegen. Dat het de moeite waard is een kwestie aan de
Hoge Raad voor te leggen, impliceert al bijna dat de relevante rechtsvraag niet
slechts één, maar meerdere verdedigbare oplossingen heeft. Omdat de vraag hoe wij ons verhaalsrecht in zouden moeten richten nu
eenmaal buiten-juridisch is, denk ik dat het niet alleen gerechtvaardigd, maar
zelfs geboden is buiten-juridische bronnen te zoeken voor de beantwoordingvan die vraag. 2.2. De (on)geschiktheid van de Bijbel als bron
Dat brengt ons bij een tweede reden om te twijfelen aan mijn aanpak. Als wij
moeten aannemen dat er een buiten-juridische bron nodig is, roept dat uiteraard
direct de vraag op of de Bijbel wel een geschikte bron is. Dat ligt niet meteen
voor de hand, want er zijn nogal wat redenen om aan te nemen dat dit niet hetgeval is. In de eerste plaats worden Bijbel en christelijk geloof door steeds minder
mensen in onze contreien aanvaard als een gezaghebbende (inspiratie)bron.Nederland is niet alleen een van de meest seculiere landen ter wereld, maar ook
de mensen die wel religieuze belangstelling hebben, baseren zich steeds
5. HR 14 oktober 1994, NJ1995/447 ( Spaarbank Rivierland/Gispen q.q. ). 6. HR 17 februari 1995, NJ1996/471, m.nt. W.M. Kleijn ( Mulder q.q./CLBN ). 7. HR 21 januari 2014, NJ2015/82, m.nt. H.J. Snijders ( Immun Age/Neo River ). 8. HR 20 september 2002, NJ2004/182 ( Dix q.q./ING ).