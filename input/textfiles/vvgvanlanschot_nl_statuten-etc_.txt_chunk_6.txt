Over zaken wordt mondeling gestemd, over personen schriftelijk, onverminderd de mogelijkheid om op voorstel van de voorzitter van de vergadering een besluit te nemen bij acclamatie. 4. Indien bij een verkiezing van personen geen van de kandidaten het vereiste aantal stemmen heeft verkregen, wordt herstemd over de twee (2) kandidaten, die in eerste instantie de meeste stemmen op zich verenigden. Mochten bij gelijkheid van stemmenaantal meer dan twee (2) personen voor de herstemming in aanmerking komen, dan wordt door een tussenstemming uitgemaakt over welke twee van hen zal worden herstemd, dan wel over wie van het samen met de kandidaat die in eerste instantie het hoogste aantal stemmen verwierf, zal worden herstemd. Bij herstemming en tussenstemming is diegene verkozen, die de meeste stemmen op zich verenigt. Indien bij een herstemming of tussenstemming de stemmen staken beslist het _ lot. 5. Staken de stemmen bij een andere stemming, dan wordt het voorstel geacht niet te zijn aangenomen. STATUTENWIJZIGING Artikel 19 1. In de statuten van de vereniging kan geen verandering worden gebracht dan door een besluit van de algemene ledenvergadering, waartoe is opgeroepen met de mededeling dat aldaar wijziging van de statuten zal worden voorgesteld. 2. Zij die de oproeping tot de algemene ledenvergadering ter behandeling van een voorstel tot statutenwijziging hebben gedaan, moeten tenminste twee (2) weken vóór de dag van die vergadering een afschrift van dat voorstel, waarin de voorgedragen wijziging woordelijk is opgenomen, op twee of meer daartoe _ geschikte plaatsen voor de leden ter inzage leggen tot de afloop van de dag, waarop de vergadering wordt gehouden. De plaatsen waar het voorstel voor de statutenwijziging ter inzage ligt, worden bij de oproeping tot de vergadering bekend gemaakt. 3. Een besluit tot wijziging van de statuten behoeft tenminste twee/derde van de _ uitgebrachte stemmen in een vergadering waarin tenminste tien procent (10 %) van de leden van de vereniging, op basis van het aantal per één januari van het desbetreffende verenigingsjaar, aanwezig of vertegenwoordigd is. 4. Wanneer in een vergadering, waarin een voorstel voor een statutenwijziging aan de orde komt, niet het overeenkomstig lid 3 vereiste aantal leden aanwezig of vertegenwoordigd is, wordt, niet eerder dan zes (6) en niet later dan tien (10) weken na de eerste vergadering een volgende algemene ledenvergadering – de tweede vergadering – gehouden, in welke tweede vergadering een besluit tot wijziging van de statuten kan worden genomen, ongeacht het aantal ter vergadering aanwezige of vertegenwoordigde leden doch met een meerderheid van tenminste tweede/derde van de uitgebrachte stemmen. Bij de oproeping voor de tweede vergadering wordt medegedeeld dat het een tweede vergadering betreft als bedoeld in dit artikel en dat aldaar kan worden _ besloten over de voorgestelde statutenwijziging ongeacht het aantal ter vergadering aanwezig of vertegenwoordigde leden. Het voorstel voor de statutenwijziging wordt wederom terinzage gelegd als voorgeschreven in lid 2, waarvan in de oproeping tot de tweede vergadering melding wordt gemaakt. 5. Een statutenwijziging treedt niet in werking dan nadat hiervan een notariële akte is opgemaakt. De leden van het bestuur zijn, zowel gezamenlijk als elk van hen afzonderlijk, _ bevoegd om de gewijzigde statuten in een notariële akte te doen neerleggen en om deze akte te tekenen. ONTBINDING EN VEREFFENING Artikel 20 1. De vereniging kan worden ontbonden door een besluit van de algemene ledenvergadering. Het bepaalde in artikel 19 lid 1 tot en met 4 is daarbij van overeenkomstige toepassing. 2. Het bestuur is belast met de vereffening van het vermogen van de ontbonden _ vereniging, tenzij bij het besluit tot ontbinding andere vereffenaars worden aangewezen. 3. De bestemming van het batig saldo wordt, op voorstel van het bestuur, bepaald door de algemene ledenvergadering bij het besluit tot ontbinding, welke bestemming zoveel mogelijk in overeenstemming met het doel van de vereniging dient te zijn. HUISHOUDELIJK REGLEMENT Artikel 21 1. De algemene ledenvergadering kan, op voorstel van het bestuur, een huishoudelijk reglement vaststellen en kan in een aldus vastgesteld reglement _ aanvullingen en wijzigingen aanbrengen. 2. Een reglement mag niet in strijd zijn met de wettelijke bepalingen, ook waar deze geen dwingend recht bevatten, noch met de statuten. AANGEHECHTE STUKKEN Aan deze akte is één (1) bijlage gehecht: – uittreksel van de notulen van de ledenvergadering met presentielijst. SLOT De verschenen persoon is mij, notaris, bekend. Deze akte is in minuut verleden te Rosmalen op de datum als aan het begin van deze akte vermeld. Alvorens tot het verlijden van deze akte te zijn overgegaan, heb ik, notaris, van de inhoud aan de verschenen persoon mededeling gedaan en heb daarop toelichting gegeven. De verschenen persoon heeft verklaard tijdig voor het verlijden van deze akte van _ de inhoud te hebben kennis genomen en op volledige voorlezing van deze akte geen prijs te stellen. Onmiddellijk daarna is de akte beperkt voorgelezen en door de verschenen persoon en mij, notaris, ondertekend. (Volgen de handtekeningen) DIGITAAL AFSCHRIFT: Huishoudelijk Reglement HUISHOUDELIJK REGLEMENT Leden: Artikel 1: 1. Diegenen -of hun nagelaten betrekkingen- die vanuit een functie bij de bank pensioen verkrijgen van de Stichting Pensioenfonds F. van Lanschot. Daarbij behartigt de VGL de belangen in relatie tot de Stichting Pensioenfonds F.