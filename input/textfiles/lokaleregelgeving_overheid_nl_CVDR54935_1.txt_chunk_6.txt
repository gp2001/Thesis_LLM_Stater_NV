Artikel 24 Kettingbeding ins a. De erfpachter is verplicht en verbindt zich jegens de gemeente, die dit voor zich
aanvaardt, om het bepaalde in de daartoe in de erfpachtovereenkomst aangewezen artikelen
bij overdracht van het geheel of een gedeelte van de zaak, alsmede bij de verlening
daarop van een beperkt recht, aan de nieuwe eigenaar of beperkt gerechtigde op te
leggen, en in verband daarmee, om het in die artikelen bepaalde in de notariële akte
woordelijk op te nemen, zulks op verbeurte van een direct opeisbare boete van € 22.689,00
ten behoeve van de gemeente, met bevoegdheid voor deze laatste om daarnaast nakoming
en/of de eventueel meer geleden schade te vorderen. ins b. Op gelijke wijze als hierboven onder lid a bepaald, verbindt de erfpachter zich jegens
de gemeente tot het bedingen bij wijze van derdenbeding van de nieuwe eigenaar of
beperkt gerechtigde, dat ook deze zowel het bepaalde in de in lid a bedoelde artikelen,
als de in lid a en in het onderhavige lid b opgenomen verplichting om dit door te
geven, zal opleggen aan diens rechtsopvolgers/beperkt gerechtigden. Elke opvolgende
vervreemder neemt daarbij namens en ten behoeve van de gemeente het beding aan. Artikel 25 Kwalitatieve verplichting De in de erfpachtovereenkomst aangewezen artikelen en voorwaarden blijven rusten op
de zaak en zullen van rechtswege overgaan op degene(n) die het goed onder bijzondere
titel zal/ zullen verkrijgen, waarbij tevens wordt bepaald dat mede gebonden zullen
zijn degenen die van de rechthebbende een recht tot gebruik van de zaak zullen verkrijgen. Aangezien van de overeenkomst tussen partijen een notariële akte wordt opgemaakt die
daarna zal worden ingeschreven in de openbare registers, is voldaan aan de eis van . Inleiding In het navolgende worden de belangrijkste bepalingen van de algemene erfpachtvoorwaarden
toegelicht. Waar deze bepalingen beleidskeuzes inhouden bouwen ze voort op de bestaande
praktijk bij voorgaande uitgiftes in erfpacht, zoals geaccordeerd door de raad of
- na de delegatie van de bevoegdheid tot uitgifte in erfpacht - het college. Bij het
opstellen van de voorwaarden werd zoveel mogelijk aansluiting gezocht bij de algemene
verkoopvoorwaarden. Algemeen De structuur van de algemene erfpachtvoorwaarden is identiek aan die van de algemene
verkoopvoorwaarden. In hoofdstuk 1 staan de definities opgenomen, in hoofdstuk 2 de
algemene bepalingen die bij alle uitgiftes van toepassing zijn en in hoofdstuk 3 de
bijzondere bepalingen die in de erfpachtovereenkomst uitdrukkelijk van kracht moeten
worden verklaard voordat ze van toepassing zijn. Daarnaast bestaat de behoefte om bij afzonderlijk raadsbesluit aanvullende bepalingen
vast te stellen die voor specifieke onderwerpen gelden, welke bepalingen eveneens
uitdrukkelijk in de erfpachtovereenkomst van kracht moeten worden verklaard. Beoogd wordt hier de opname in de erfpachtovereenkomst van de clausule, waarbij de
erfpachter zich verbindt om zich te conformeren aan de kwaliteits- en inrichtingsnormen
die in het Masterplan dat voor het Ecoparkgedeelte van industrieterrein Trade Port
West gelden, zijn vastgelegd. Ook de specifieke voorwaarde inzake motorbrandstoffen, die tot het moment dat een
en ander in het bestemmingsplan Trade Port West is geregeld van toepassing verklaard
wordt, dient tot nader order ter regulering van deze materie beschikbaar te zijn. Deze laatste bepaling is nodig om aan de inspanningsverplichting te voldoen die de
gemeente heeft ten opzichte van de binnen industrieterrein Trade Port West gelegen
Truckstop-locatie. Aangezien zowel de zogenaamde Masterplan-clausule als die betreffende de motorbrandstoffen
geen algemeen toepasselijke erfpachtvoorwaarden zijn, dient hiertoe bij afzonderlijk
raadsbesluit besloten te worden. Alleen die bepalingen die toelichting behoeven worden behandeld. Artikelgewijze toelichting Rente Het rentepercentage dat gehanteerd wordt bij de uitgifte in erfpacht van industrieterreinen
is sinds augustus 1994 bepaald door aan te sluiten bij het rendement van de tienjarige
staatslening. Aan het begin van ieder kwartaal wordt aan de hand van de marktontwikkeling
van de tienjarige staatslening bepaald of de rente al dan niet dient te worden bijgesteld. Het rentepercentage wordt afgerond naar boven op ¼% en verhoogd met ½% opslag voor
ambtelijke bemoeienissen. Per 1 oktober 1995 geldt in dit kader een percentage van 7 (6½ + ½). In de commissie Economische Zaken, Sociale Zaken, Cultuur en Sport is voornoemde materie
medio augustus 1994 uitvoerig besproken. Indien een andere rentevorm gewenst is, worden hiervoor de functionele raadscommissies
gehoord. ins - De erfpachter krijgt de mogelijkheid om de erfpacht tussentijds op te zeggen.