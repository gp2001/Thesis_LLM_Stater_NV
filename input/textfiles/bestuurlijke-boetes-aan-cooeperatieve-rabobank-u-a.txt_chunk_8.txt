3, p. 52.)    | DNB PUBLIC |
beschreven risico, de groep die aanvullend als Aangewezen Medewerker was
aangemerkt, erop kunnen wijzen dat zij gelijk behandeld werd als de groep die
reeds als Aangewezen Medewerker was aangemerkt en zich al aan voormelde
beloningsregels moest houden. DNB  is tot slot ook niet overtuigd dat de
toepassing van de hier overtreden beloningsregels zou leiden tot procedures of
het vertrek van personeel, nu deze beloningsregels voor iedere bank gelden . Medewerkers die naar eenzelfde functie bij een andere bank ove r hadden willen
stappen, zouden daar met dezelfde regels geconfronteerd worden. Bovendien
zijn bij DNB geen signalen binnengekomen van andere banken
die - geconfronteerd met hetzelfde , door Rabobank omschreven  dilemma -
destijds evenzeer geen andere mogelijkheid hebben gezien dan de
beloningsregels niet toe te passen op de aanvullende groep Aangewezen
Medewerkers. Ook hierom overtuigt de stellingname van Rabobank DNB niet. Dat Rabobank vreesde voor demotivatie en vertrek van medewerkers en
mogelijke juridische procedures , kan, gelet op het voorgaande, niet tot de
conclusie leiden dat de overtredingen niet of verminderd verwijtbaar zijn. 66. DNB acht hierbij verder nog van belang dat  in artikel 162, derde lid, van de
CRD IV uitdrukkelijk is bepaald dat financiële instellingen - samengevat - de
maximale variabele beloning - waar artikel 3:17a, tweede lid, van de Wft op
ziet - moeten toepassen op diensten die zijn verleend of prestaties die zijn
geleverd in het jaar 2014 ongeacht of die beloningen verschuldigd zijn uit
hoofde van contracten die vóór dan wel na 31  december  2013 zijn gesloten
(onderstreping DNB). In het licht van die bepaling kan D NB de stelling van
Rabobank niet plaatsen dat zij de afspraken op grond van bestaande contracten
zou moeten eerbiedigen. Dat de Gedelegeerde Verordening op 4  maart  2014 is
vastgesteld en op 6  juni 2014 is gepubliceerd en op grond hiervan meer
medewerkers a ls Aangewezen Medewerkers moesten worden aangemerkt, laat
deze verplichting tot het aanpassen van ‘oude’ contracten aan de maximale
variabele vergoeding onverlet. Rabobank kan zich dus niet verweren met de
stelling dat zij de beloningsafspraken op dit punt  niet had kunnen aanpassen,
omdat artikel 162, derde lid, van de CRD IV er geen twijfel over laat bestaan
dat Rabobank verplicht was dat te doen, ongeacht wanneer en in welke vorm
de afspraken met de Aangewezen Medewerkers waren gemaakt. Naast het feit
dat Rabobank, zoals DNB hiervoor heeft uiteengezet, voldoende gelegenheid
heeft gehad om haar medewerkers erover te informeren en voor te bereiden
dat de regels over Aangewezen Medewerkers zouden wijzigen, had Rabobank
met artikel 162, derde lid, van de CRD I V ook een toereikende grondslag om de
contracten van de aanvullende groep Aangewezen Medewerkers aan te passen. 67. Het voorgaande in aanmerking genomen, is  DNB van oordeel dat er sprake is
van ernstige overtredingen die volledig aan Rabobank verweten moeten
worden. Voordeel
68. Rabobank betoogt  voorts dat Rabobank en de betrokken medewerkers geen
voordeel  hebben  behaald als gevolg van de overtredingen  en derden geen
verliezen hebben geleden. De achtergrond van de zaak laat zien dat geen
sprake is geweest van opzet , zodat er ook geen  oogmerk bestond om voordeel
te genereren. | DNB PUBLIC |
Reactie DNB
69. DNB volgt dit betoog niet .