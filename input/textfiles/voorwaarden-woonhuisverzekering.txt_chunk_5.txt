Let op! U moet aantonen dat er sprake is van een verzekerde schade. Bewaar dus beschadigde zaken, zodat wij deze eventueel kunnen
laten onderzoeken. 8.2 Hoe stellen wij uw schade vast? Wij stellen vast hoeveel schade u heeft en handelen uw schade af
op basis van de voorwaarden. Dit doen wij met behulp van de
gegevens en de inlichtingen die u ons geeft. Wij kunnen op
verschillende manieren de schade vaststellen:
• Wij bepalen samen met u de schade. • Wij vragen aan een expert om de schade te bepalen. 8.3 Eigen schade-expert
Voor het vaststellen van de hoogte van de schade mag u ook zelf
een schade-expert inschakelen. Uw schade-expert en onze
schade-expert kiezen samen vooraf een derde schade-expert. Als
uw en onze schade-expert het niet eens zijn over de hoogte van de
schade, dan beslist de derde schade-expert. Deze derde schade-
expert stelt dan voor u en voor ons vast wat de hoogte van de
schade is. Zijn beslissing is bindend. Dat betekent dat de derde
schade-expert het laatste woord heeft. De schade-experts
moeten zich houden aan de Gedragscode Schade-
expertiseorganisaties. De redelijke kosten van de derde schade-
expert betalen u en wij ieder voor de helft. Als uw schade-expert in
het gelijk wordt gesteld dan betalen wij de kosten van alle schade-
experts.128.4 Hoe bepalen wij de hoogte van het schadebedrag? Welk bedrag wij aan u betalen, hangt af van uw beslissing of u uw
woning na schade wel of niet laat herstellen of herbouwen. U laat uw woning herstellen
Kunt u de beschadigde delen van uw woning herstellen? Dan
betalen wij de herstelkosten. Bij herstelkosten gaan wij uit van de
staat van uw woning voor de schade (zelfde soort, type materiaal
en kwaliteit). Zijn door het herstel delen van uw woning meer waard
geworden? Dan trekken wij deze meerwaarde af van de
herstelkosten. Wij betalen nooit meer herstelkosten dan de
herbouwwaarde van uw woning. Let op! Voor asbesthoudende dakbedekking en gevelbekleding betalen wij
niet de volledige herstelkosten. Bij het vaststellen van het bedrag
dat wij betalen bij schade aan asbesthoudende dakbedekking en
gevelbekleding van uw woning wordt rekening gehouden met een
aftrek wegens waardevermindering of veroudering door slijtage. Bij
het vaststellen daarvan wordt in ieder geval rekening gehouden
met de volgende indicatoren:
• het productiejaar van de dakplaat (leeftijd)
• de oorspronkelijke aanwezigheid van een coating
• de hellingshoek van het dak
• de montage en conditie van het plaatmateriaal
• de conditie van het oppervlak door verwering
• ventilatie binnen uw woning
• de hoeveelheid mosgroei
• de wet en regelgeving rondom asbesthoudende daken en
gevelbekleding
U laat uw woning binnen 12 maanden herbouwen
Laat u de woning binnen 12 maanden herbouwen? Dan betalen wij
voor uw schade op basis van de herbouwwaarde. U besluit om uw woning niet te herstellen of te herbouwen
Als u de woning niet gaat herstellen of gaat herbouwen binnen 12
maanden, dan bepalen wij eerst wat de verkoopwaarde van uw
woning is vlak voor de schade en vlak na de schade. Het verschil
tussen deze twee verkoopwaardes is het bedrag dat wij betalen. Maar wij stellen ook de herstelkosten en de herbouwwaarde van uw
woning vast. Is het goedkoper om uw woning te herstellen of te
herbouwen? Dan betalen wij voor de schade op basis van
herstelkosten of de herbouwwaarde.Let op! Wij betalen het laagste van deze bedragen (verschil tussen de
verkoopwaarde vlak voor de schade en vlak na de schade of
herstelkosten of herbouwwaarde) ook, als voor het ontstaan van
de schade:
• Uw woning leeg en te koop stond. • Uw woning langer dan twee maanden niet in gebruik was en te
koop stond. • Uw woning gekraakt was. • U van plan was de woning af te breken. • Uw woning bestemd was voor afbraak of onteigening. • Uw woning door de gemeente onbewoonbaar of onbruikbaar
was verklaard.Uw besluit over het wel of niet herstellen of
herbouwen van uw woning moet u ons via een brief of e-mail
laten weten. Doe dat binnen twaalf maanden na het ontstaan
van de schade. Ontvangen wij uw bericht pas na twaalf
maanden? Dan stellen wij de schade vast op basis van de
herstelkosten, de herbouwwaarde en het verschil tussen de
vlak voor de schade en vlak na de schade en betalen wij u het
laagste bedrag. 8.5 Hoeveel moet u zelf betalen (eigen risico)? Heeft u een eigen risico? Dan blijft een gedeelte van het
schadebedrag altijd voor uw rekening. Of u een eigen risico heeft
en welk bedrag dat is, staat op uw polis. Als er sprake is van een
maximale vergoeding, dan passen we eerst het maximum toe en
halen daar het eigen risico vanaf. Is het schadebedrag lager dan uw
eigen risico? Dan ontvangt u niets.