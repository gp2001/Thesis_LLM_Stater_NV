De kosten voor deze begeleiding betalen wij dan. Moeten er kosten voor om- of bijscholing of revalidatie gemaakt
worden? Dan kunnen wij die voor een gedeelte of helemaal
betalen. Voor de vergoeding van deze kosten gelden de volgende regels:
• De kosten behoren niet tot de normale kosten van de
medische behandeling. • Er is geen andere regeling die deze kosten vergoedt. • Wij vinden de om- of bijscholing of revalidatie noodzakelijk of
gewenst. • Wij hebben de kosten vooraf goedgekeurd. De vergoeding voor deze kosten krijgt u dan naast een uitkering
vanwege arbeidsongeschiktheid. 6 Premiebetaling
6.1 Op welk moment betaalt u de premie? U betaalt de premie altijd vooraf. Op uw polis staat of u de premie
per jaar, halfjaar, kwartaal of maand aan ons betaalt. U hoeft geen
premie te betalen over het kalenderjaar waarin u de afgesproken
eindleeftijd bereikt. Heeft u een eigenrisicotermijn van twee jaar? Dan hoeft u geen premie te betalen over het kalenderjaar waarin
u de afgesproken eindleeftijd bereikt en het jaar daarvoor. 6.2 Wat gebeurt er als wij de premie niet op tijd ontvangen? Wij moeten de premie binnen dertig dagen na de vervaldatum van
u hebben ontvangen. De vervaldatum is de dag waarop u de
premie moet betalen. Als wij de premie niet binnen die tijd hebben
ontvangen, dan ontvangt u van ons een herinnering. U heeft dan
nog eens veertien dagen de tijd om de premie te betalen. Doet u
dat niet, dan wordt de verzekering tijdelijk stopgezet. U bent dan
niet meer verzekerd vanaf de eerste dag waarop u de premie had
moeten betalen. U blijft wel verplicht om de premie te betalen. Daarnaast moet u ook alle kosten om de premie te innen, betalen.7De verzekering gaat weer in nadat wij alle openstaande premies en
de kosten van het innen hebben ontvangen. Zolang de verzekering tijdelijk is stopgezet, mogen wij de
verzekering op ieder moment helemaal stoppen. Hebben wij de premie binnen drie maanden na de vervaldatum
nog niet ontvangen? Dan gaat de dekking pas weer in, nadat wij de
verzekering opnieuw schriftelijk hebben geaccepteerd
Wij mogen uitkeringen die wij aan u moeten betalen verrekenen
met premie die u nog niet betaald heeft. 7 Hoe blijft uw verzekering aansluiten
op uw huidige situatie? 7.1 Onderhoudsregeling
Om te zorgen dat uw verzekering blijft aansluiten op uw financiële
situatie, hebben wij de onderhoudsregeling. Wij sturen u daarom in het tweede kwartaal van ieder jaar een brief. Is uw inkomen gestegen of gedaald, vergeleken bij het gemiddelde
inkomen over de drie voorgaande jaren? Dan klopt het verzekerde
dagbedrag misschien niet meer. Het is mogelijk dat u dan te laag of
juist te hoog verzekerd bent.