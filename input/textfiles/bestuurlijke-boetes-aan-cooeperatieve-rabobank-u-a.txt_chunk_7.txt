30. | DNB PUBLIC |
van een financiële onderneming aan dienen te voldoen. Zij heeft hiermee niet
zorggedragen voor een beheerste en integere bedrijfsvoering, zoals
artikel  1:117, eerste lid, gelezen in samenhang met artikel 3:17, eerste lid, van
de Wft van haar vereis t en zij heeft daarmee  de doelstellingen van de CRD IV
en de Wft in gevaar gebracht. Gelet hierop is DNB van oordeel dat het opleggen
van bestuurlijke boetes wegens de geconstateerde ov ertredingen  in dit geval
passend en geboden is. Een andere (minder verstrekkend e) maatregel, zoals
een waarschuwing of een norm  overdragend gesprek, is  naar het oordeel van
DNB voor het onderhavige geval  niet passend, omdat d ie maatregelen
onvoldoende recht doen aan de ernst van de geconstateerde overtredingen. DNB neemt hierbij tevens in overweging dat haar geen signalen hebben bereikt
dat sectorbreed problemen zijn ondervonden met het toepassen van de
variabele beloningsregels voor het (prestatie)jaar 2014. 47. Voor zover Rabobank betoogt dat het Handhavingsbeleid in de weg staat aan
het opleggen van bestuurlijke boetes wegens de geconstateerde o vertredingen,
volgt DNB dit betoog niet. Het  Handhavingsbeleid hanteert als uitgangspunt dat
het handhavend optreden van de toezichthouder in ieder geval gericht is op het
beëindigen van een overtreding en herstel van het naleven van de norm. Daarnaast  dient de toezichthouder volgens het Handhavingsbeleid te bezien of
er aanleiding bestaat om de overtreder in kwestie een punitieve sanctie op te
leggen.15 Omdat de overtredingen op 23  februari  2015 hebben plaatsgevonden
en het JST - kort gezegd – heeft vastgesteld dat Rabobank met ingang van het
(prestatie)jaar 2015 weer voldoet aan de wettelijke vereisten inzake het
beloningsbeleid, was de inzet van een her stelmaatregel niet opportuun. Om
deze reden heeft DNB overeenkomstig haar Handhavingsbeleid dan ook
onderzocht of er aanleiding bestaat om over te gaan tot het opleggen van een
punitieve sanctie. Naar aanleiding van dit onderzoek is DNB tot de conclusie
gekomen, zoals hierboven reeds uiteengezet, dat het opleggen van bestuurlijke
boetes wegens  de overtredingen  alleszins passend en geboden is. Vertrouwensbeginsel
48. Rabobank betoogt dat DNB in strijd handelt met het vertrouwensbeginsel door
bestuurlijke boetes op te leggen. Volgens Rabobank heeft  DNB eerder  getoond
begrip te hebben voor de situatie waarin zij zich destijds bevond en het
dilemma waar Rabobank voor stond. Rabobank stelt dat zij mede op basis van
de reactie van DNB in het gesprek van 17  november  2014 de bestuurs besluiten
heeft genomen. Daarnaast is Rabobank van oordeel dat zij , vanwege het lange
tijdsverloop sinds de constateringen van het JST, er van uit kon gaan dat geen
sanctie s meer opgelegd zou den worden. Volgens Rabobank heeft zij eind 2015
voor het laatst met de toezichthouder gesproken over de kwestie. Op 22 juli
2019 werd zij geconfronteerd met het voornemen van DNB tot boeteoplegging . 49. Rabobank vindt dat zij, gelet op het  door DNB getoonde  begrip en het lange
tijdsverloop , er gerechtvaardigd op mocht vertrouwen dat er geen sanctie s
meer zou den worden opgelegd. In dit verband wijst Rabobank er ook op dat zij
transparant met DNB en het JST heeft gecommuniceerd over de gemaakte
afweging om niet te tornen aan de afspraken over de verworven rechten met
15 Zie paragraaf 4, onderdeel b, van het Handhavingsbeleid op p. 7 -8. | DNB PUBLIC |
een deel van haar medewerkers. Rabobank  vindt dat zij  er redelijkerwijs op
mocht vertrouwen dat DNB niet jaren later alsnog punitieve sanctie s zou
opleggen, zonder dat zij ooit de cautie heeft gekregen. Reactie DNB
50. DNB volgt dit betoog niet. 51. DNB stelt in dit kader voorop dat voor e en geslaagd beroep op het
vertrouwensbeginsel is vereist  dat een aan het bestuursorgaan toe te rekenen,
concrete, ondubbelzinnige toezegging is gedaan door een daartoe bevoegde
persoon waaraan rechtens te honoreren verwachtingen kunnen worden
ontleend.16 Hiervan is in het onderhavige geval geen sprake. Dat licht DNB
hieronder toe. 52. Tijdens een regulier toezichtgesprek op 17  november 2014 heeft Rabobank DNB
geïnformeerd over haar afweging en om de relevante beloningsregels op de
Aangewezen Medewerkers voor het (prestatie) jaar 2014  al dan niet toe te
passen . Van dit gesprek heeft Rabobank een verslag gemaakt, dat zij op
22 november 2014 per e-mail aan DNB heeft gestuurd . Hierin beschrijft
Rabobank haar handelwijze ten aanzien van de medewerkers die in 2014, als
gevolg van de Gedelegeerde Verordening, aanvullend zijn aangemerkt als
Aangew ezen Medewerkers. 53. In het verslag heeft  Rabobank toegelicht  dat zij de beloningsregels niet met
terugwerkende kracht per 1 januari 2014 zal toepassen op deze aanvullende
groep Aangewezen Medewerkers. In haar verslag heeft Rabobank afsluitend  het
volgende opgemerkt : “We [red: Rabobank] hebben begrepen dat jullie [red:
DNB] ons besluit kunnen voorstellen en dat jullie niet verwachten dat dit tot
een negatieve reactie van DNB zal leiden ”. DNB heeft hierop gereageerd bij
e-mail van 25 november 2014. Hierin heeft DNB opgemerkt dat DNB “nog niet
[kan] beoordelen of de door jullie [red: Rabobank] voorgestelde aanpak m.b.t. IS [red: Aangewezen Medewerkers] compl iant is/zal zijn. Dit kunnen wij [red:
DNB] pas achteraf beoordelen als wij alle informatie en bijbehorende
onderbouwing duidelijk op papier hebben. Rabo [red: Rabobank] is eerst
verantwoordelijk voor de implementatie van de nieuwe regelgeving in dit
verba nd.” Uit de e -mail van DNB van 25 november 2014 volgt dat DNB te
kennen heeft gegeven dat zij (nog) niet kan vaststellen of de handelwijze van
Rabobank - namelijk het niet toepassen van de relevante beloningsregels op de
aanvullende groep Aangewezen Medewe rkers - in overeenstemming is met de
geldende regelgeving en dat DNB pas achteraf - wanneer DNB beschikt over
alle informatie en onderbouwing op schrift - kan beoordelen of Rabobank
hiermee in overeenstemming heeft gehandeld. 54. Uit het voorgaande blijkt dus dat DNB  in de e -mail van 25 november 2014 geen
concrete, ondubbelzinnige toezegging heeft gedaan dat Rabobank met de
voorgestelde aanpak overeenkomstig de geldende wet - en regelgeving
handelde en dat DNB dit niet zou sanctioneren . Evenmin is een toezegging met
16 Zie bijvoorbeeld: College van Beroep voor het bedrijfsleven (CBb) 23 april 2019,
ECLI:NL:CBB:2019:164 , r.o. 8.2 en Afdeling bestuursrechtspraak van de Raad van State (ABRvS)
29 mei 2019, ECLI:NL:RVS:2019:1778, r.o. 16.4. | DNB PUBLIC |
een dergelijke strekking  gedaan door een ander daartoe bevoegd persoon. DNB
heeft daarentegen in de e -mail van 25 november 2014 juist aangegeven dat
DNB (nog) niet kan vaststellen of de handelwijze in overeenstemming is met de
geldende regelgeving en dat DNB pas achteraf kan beoordelen of Rabobank
hiermee in overeenstemming  heeft gehandeld . Dat Rabobank vervolgens op
23 februari 2015  alsnog bewust heeft gekozen voor het niet -naleven van de
beloningsregels , ondanks de e -mail van DNB van 25 november 2014,  komt dan
ook voor haar rekening en risico. Reeds omdat DNB geen toezegging heeft
gedaan, faalt de stelling van Rabobank dat zij er redelijkerwijs op had mogen
vertrouwen dat haar geen punitieve sanctie s zouden worden opleggen. 55. Voor zover Rabobank beoogt aan te voeren dat haar ten onrechte niet de cautie
is gegeven,  merkt DNB het volgende op. Op 17 november 2014 vond een
regulier toezichtgesprek plaats  met Rabobank . Dit gesprek vond plaats in de
toezichtfase  en Rabobank werd op dat moment niet verhoord met het oog op
aan haar op te leggen bestraffende sanctie s. Reeds hierom bestond geen
aanleiding tot het geven van de cautie aan Rabobank. Er zijn destijds ook geen
andere handelingen van de zijde van DNB verricht  waaraan Rabobank in
redelijkheid de verwachting heeft kunnen  ontlenen dat aan haar bestuurlijke
boete s zouden worden opgelegd. Volgens vaste rechtspraak is hiervan in
beginsel pas sprake op het moment dat de toezichthouder een voornemen heeft
tot het opleggen van e en bestuurlijke boete.17 Nu DNB op 22 juli 2019 het
voornemen aan Rabobank kenbaar heeft gemaakt tot het opleggen van
bestuurlijke boetes, bestond pas vanaf dat moment de cautieplicht voor DNB. Tot dat moment kon Rabobank uit het ontbreken van de cautie niet de conclusie
trekken en redelijkerwijs ook niet de verwachting ontlenen dat haar geen
bestuurlijke boetes zouden kunnen worden opgelegd. 56. Ook het tijdsverloop tussen het vaststellen van de feiten en gedragingen en het
voornemen van DNB van 22 juli 2019 tot boeteoplegging, maakt naar het
oordeel van DNB niet dat boeteoplegging in strijd is met het
vertrouwensbeginsel. Ten eerste blijkt u it titel 5.4 van de Awb niet dat dit
aspect als zodanig relevant is voor het opleggen van een bestuurlijke boete . Uit
artikel 5:45, eerste lid, van de Awb , gelezen in samenhang met artikel 5:53 van
die wet, volgt bovendien dat de bevoegdheid tot het opleggen va n bestuurlijke
boete s in dit geval vervalt vijf jaren nadat de overtreding en hebben
plaatsgevonden. Nu de o vertredingen hebben plaatsgevonden op 23 februari
2015, vervalt die bevoegdheid dus op 23  februari  2020. Tot die tijd kon
Rabobank niet uitsluiten dat DNB handhavend jegens haar zou optreden
wegens de geconstateerde o vertredingen. Rabobank kon er redelijkerwijs dus
ook niet op vertrouwen dat DNB niet langer gebruik zou maken van haar
bevoegdheid tot boeteoplegging. Wel ziet DNB aanleiding om het tijdsverloop
tussen het vaststellen van de feiten en gedragingen en het voornemen van DNB
tot boeteoplegging  als omstandigheid mee te wegen bij het bepalen van de
boetehoogte. DNB licht dit nader toe in overweging 88. Ernst en mate van verwijtbaarheid18
17 Zie bijvoorbeeld: CBb 7 maart 2016, ECLI:NL:CBB:2016:54 , r.o. 5.2. 18 De gronden 3.2 en 4.1 van de zienswijze van Rabobank zijn hier samengevoegd. | DNB PUBLIC |
57. Rabobank vindt dat zij geen  ernstige overtredingen  heeft begaan  en dat  de
overtredingen haar niet volledig te verwijten zijn . Volgens Rabobank dient DNB
daarom van boeteoplegging af te zien. 58. In dat verband hecht Rabobank er allereerst aan om te benadrukken dat geen
sprake was van stelselmatige overtreding en van de geldende beloningsregels. De drie geconstateerde overtredingen met betrekking tot het (prestatie )jaar
2014 zijn het gevolg van het (enkele) feit dat een aantal medewerkers (alsnog)
als Aangewezen Medewerkers moest worden aangemerkt op basis van
regelgeving die halverwege het jaar in werking is getreden. Bovendien dient te
worden meegewogen dat de toek enning van de variabele beloning en over 2014
op basis van de geldende - en eerder door de  toezichthouder niet bestreden -
processen, mede werd gebaseerd op de analyse van Aangewezen Medewerkers
die eind 2013 werd vastgesteld . Op dat moment kon Rabobank geen rekening
houden met de Gedelegeerde Verordening, aangezien deze pas in definitieve
vorm was gepubliceerd door EBA op 16 december 2013 en vervolgens op
26 juni 2014 in werking is getreden . Gelet op deze omstandigheden en
aangezien Rabobank meende dat met het oog op de toepasselijke wet - en
regelgeving alsmede uit oogpunt van de algemene norm van goed
werkgeverschap bestaande arbeidsvoorwaarden en beloningsafspraken over
een (prestatie )jaar niet halverwege dat jaar konden worden gewi jzigd, heeft de
RvC besloten de betreffende beloningsregels wat betreft het (prestatie )jaar
2014 niet toe te passen ten aanzien van de in tweede instantie Aangewezen
Medewerkers. Daarbij acht Rabobank bovendien relevant dat zij de
voorgenomen besluitvorming en de gemaakte afwegingen , voordat zij tot
besluitvormin g is overgegaan met DNB, die onderdeel uitmaakt van het JST,
heeft besproken e n van de zijde van DNB in dat overleg  niet te kennen is
gegeven dat deze aanpak niet aanvaardbaar zou zijn. 59. Voor zover DNB van oordeel blijft dat boete s moeten worden opgelegd dan is
Rabobank van mening dat de boetes  (i) op nihil gesteld dien en te worden dan
wel (ii) zeer aanzienlijk moeten worden gematigd. In de eerste plaats laten de
omstandigheden van deze zaak zien dat de overtreding en zeer beperkt van
aard zijn. Het gaat immers om het beschermen van de gerechtvaardigde
belangen van een beperkte groep medewerkers met bestaande rechten , aldus
Rabobank . Rabobank heeft omwille van haar bedrijfsvoering besloten o m alleen
voor die bep erkte groep en alleen voor het (prestatie) jaar 2014 , de bestaande
rechten te handhaven. Relevant is ook volgens Rabobank dat de oude regels
niet bleven gelden voor medewerkers die in 2014 in dienst zijn getreden van
Rabobank. Reactie DNB
60. Ook dit betoog slaagt niet. 61. Wat betreft de ernst van de o vertredingen, wijst DNB erop dat zij reeds
hiervoor heeft uiteengezet dat het hier om ernstige overtredingen gaat . Dat wat
Rabobank hierover in haar zienswijze naar voren brengt, is voor DNB geen
aanleiding om de overtredingen minder ernstig te achten. In dit verband volgt
DNB d e stelling van Rabobank  niet dat DNB niet duidelijk zou hebben gemaakt
dat haar aanpak niet juist zou zijn . Zoals DNB in overwegingen 53 en 54 heeft
uiteen gezet, heeft DNB in de e-mail van 25 november 2014 nadrukkelijk   | DNB PUBLIC |
opgemerkt  dat zij niet kan vaststellen of de handelwijze van Rabobank in
overeenstemming is met de geldende wet- en regelgeving en dat DNB die
beoordeling pas achteraf kan doen . Dat Rabobank vervolgens alsnog de
overtredingen heeft begaan, dient  dus volledig voor haar rekening en risico te
komen. Dat Rabobank, zoals zij heeft aangevoerd, sinds 2015 weer voldoet aan
de wettelijke vereisten over het toekennen van variabele beloningen, doet naar
het oordeel van DNB niet af aan de ernst van de overtredingen. Rabobank is
immers ook gehouden om ieder jaar aan deze wettelijke vereisten te voldoen. Het feit dat Rabobank sinds het (prestatie)jaar 2015 wel hieraan voldoet, acht
DNB daarom geen bijzondere omstandigheid die tot de conclusie moet leiden
dat de overtredin gen (achteraf bezien) als minder ernstig moeten worden
gekwalificeerd. 62. Wat betreft de verwijtbaarheid van de overtreding en, merkt DNB het volgende
op. Rabobank heeft in 2013 op de voor haar gebruikelijke wijze aan het einde
van dat jaar aan medewerkers die – naar de beoordeling op dat moment – voor
2014 in aanmerking kwamen voor een individuele variabele beloning , de
‘spelregels’ medegedeeld die hierop van toepassing waren. Gelet op de op dat
moment geldende relevante regelgeving heeft Rabobank eind 2013 een selectie
gemaakt van de (toenmalige) Aangewezen Medewerkers en hen me degedeeld
welke beloningsafspraken op hen van toepassing zouden zijn voor het
(prestatie)jaar 2014. Door de inwerkingtreding van de Gedelegeerde
Verordening was Rabobank evenwel gehouden opnieuw te bezien welke
medewerkers als Aangewezen Medewerkers moesten worden aangemerkt. Rabobank was zich hiervan bewust, nu zij  in juli 2014 ook  heeft uitgezocht
welke medewerkers er volgens deze gewijzigde regelgeving  aanvullend  als
Aangewezen Medewerkers moesten worden aangemerkt. Vervolgens heeft de
RvC later dat jaar  deze nieuwe groep van Aangewezen Medewerkers (in totaal:
390) vastgesteld. 63. Nadat Rabobank in juli 2014 de  aanvullende groep als Aangewezen
Medewerkers had vastgesteld , had zij deze medewerkers erover kunnen en
moeten informeren dat zij inmiddels als Aangewezen Medewerkers moesten
worden beschouwd en dat de beloningsregels daarom - net als bij de reeds
Aangewezen Medewerkers - ook op hen van toepassing waren. Rabobank had
zich bovendien ook al eerder dan na de publicatie van de Gedelegeerde
Verordening hierop kunnen voorbereiden en de organisatie hierover in kennis
kunnen stellen. De EBA heeft op 16 december 2013 een voorstel gedaan tot
vaststelling van de technische reguleringsnormen, op basis waarvan Rabobank
kon vaststellen wie er als Aangewezen Medewerkers moesten worden
beschouwd (Regulatory Technical Standards Identified Staff , RTS). Weliswaar
was met dit voorstel nog geen sprake van bindende regelgeving, maar
Rabobank heeft zich vanaf dat moment wel kunnen realiseren dat er mogelijk
meer personen als Aangewezen Medewerkers zouden worden aangemerkt en
en welke gevolgen dit had . En Rabobank heeft zich dat ook gerealiseerd, zoals
blijkt uit de brief van Rabobank van 5 oktober 2015, waarmee zij als volgt
reageerde op de bevindingen van het JST:
“In the beginning of 2014, we learned that we were expected to use the – at
that time not yet published final RTS Identified Staff – for the performance year
2014. As we expected to have to select a larger grout of Identified Staff using
this RTS, we carried out an assessment of the work location of most of the new   | DNB PUBLIC |
to be appointed Identified Staff and the impact on terms and conditions of
these staff ”
Tegen  deze achtergrond is DNB van oordeel dat Rabobank al begin 2014 haar
medewerkers had kunnen informeren dat zij mogelijk (alsnog) als Aangewezen
Medewerkers zouden worden aangemerkt. Dat heeft Rabobank echter niet
gedaan, en evenmin heeft Rabobank dat gedaan na de publicatie van de
Gedelegeerde Verordening van 6 juni 2014 en nadat zij in juli 2014 had
vastgesteld welke medewerkers er volgens de gewijzigde regelgeving al s
Aangewezen Medewerkers moesten worden aangemerkt. 64. Gelet op het voorgaande, is DNB van oordeel dat Rabobank voldoende tijd en
gelegenheid heeft gehad om (1) haar medewerkers te informeren over het feit
dat zij (alsnog) als Aangewezen Medewerkers zouden worden aangemerkt, (2)
de beloningsafspraken intern te  wijzigen en (3) de contracten aan te passen. De
beloningsafspraken met de Aangewezen Medewerkers zijn immers pas op
23 februari  2015 door de RvC goedgekeurd. Daarmee had Rabobank bijna een
jaar de tijd – in ieder geval ruim acht maanden na de publicatie v an de
Gedelegeerde Verordening – om aan de desbetreffende medewerkers kenbaar
te maken dat zij als Aangewezen Medewerkers moesten worden aangemerkt en
daarom de beloningsafspraken moesten worden gewijzigd en de contracten
moesten worden aangepast.19 Rabobank heeft niet aannemelijk gemaakt dat
deze periode onvoldoende was om deze wijzigingen binnen haar organisatie
door te voeren. DNB acht dat temeer niet aannemelijk, nu ook andere
instellingen binnen de bankensector met de tussentijdse vaststelling v an de
Gedelegeerde Verordening te maken hebben gehad en DNB, zoals hiervoor
opgemerkt, geen signalen heeft ontvangen dat dit tot (organisatorische)
problemen heeft geleid. 65. Dat er volgens Rabobank juridische procedures k onden ontstaan en haar
personeel minder gemotiveerd zou zijn dan wel ontslag zou nemen indien zij de
beloningsregels over het (prestatie)jaar 2014 tussentijds zou aanpassen , acht
DNB geen rechtvaardiging om de beloningsregels dan maar niet toe te passen . In dit verband acht DNB allereerst van belang dat zij d e stelling van Rabobank
dat de o vertredingen alleen zien op de aanvullende groep Aangewezen
Medewerkers niet kan verifiëren, omdat dit als zodanig niet uit  de door
Rabobank overgelegde stukken blijkt  en Rabobank deze stelling evenmin op
andere wijze van een nadere onderbouwing heeft voorzien . Los daarvan is DNB
er niet van overtuigd dat het enkel toepassen van de hier overtreden
beloningsregels, zoals bijvoorbeeld het uitbetalen van de variabele beloningen
in een mix van fin anciële instrumenten, reeds  tot het vertrek van medewerkers
zou hebben geleid . De toepassing van de beloningsregels maakt niet dat
werknemers per definitie minder goed betaald worden. Met name de vorm van
de salariëring verandert. Verder zou Rabobank, ter mitigering van het door haar
19 Dat Rabobank hiertoe had behoren over te gaan, volgt ook expliciet uit de memorie van toelichting
bij de Wbfo, althans voor zover deze betrekking heeft op de verlaging van de maximale variabele
beloning (artikel 3:17a van de Wft). Hierin heeft de wetgever overwogen dat: “ Veelal vindt de
beoordeling plaats aan het begin van het jaar dat volgt op het beoordelingsjaar. Feitelijk betekent dit
dat tussen het moment dat de maatregel kenbaar is geworden – de richtlijn is vastgesteld in juni
2013 – tot en met het moment dat dit da adwerkelijk gevolgen heeft voor de individuele beloning –
begin 2015 – een termijn van circa anderhalf jaar is gelegen waarin bestaande overeenkomsten en
contracten aangepast kunnen worden. De nadere invulling van deze aanpassing wordt aan de
contractparti jen gelaten. ” (Kamerstukken II 2013/14, 33 849, nr. 3, p.