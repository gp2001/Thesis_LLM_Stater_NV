39. 36. Dit is uiteraard anders indien de kredietnemer welbewust en volledig
geïnformeerd is over de persoon van de verkrijgende partij en de voor-
waarden van de overneming, en vervolgens instemt met de overneming,
maar dat is bij cessie meestal niet het geval (vgl. Vreemann & Huizingh
2019, p. 34). Men kan uiteraard debatteren over wat in een voorkomend
geval is aan te merken als een ‘slechtere positie’, zeker wanneer het gaat
om rechten en bevoegdheden die de overdragende partij wel toekwa-
men, maar uit coulanceoverwegingen niet door haar zijn uitgeoefend en
door de verkrijgende partij juist wel. De Hoge Raad lijkt in de Promon-
toria-arresten te oordelen dat dit risico bij de kredietnemer ligt. Daar
valt op zichzelf iets voor te zeggen, zeker als het maatwerk betreft. 428       M v V  2 0 2 0 ,  n u m m e r  1 2       d o i :  1 0 . 5 5 5 3 / M v V / 1 5 7 4 5 7 6 7 2 0 2 0 0 3 0 0 1 2 0 0 2
Dit artikel uit Maandblad voor Vermogensrecht is gepubliceerd door Boom juridisch en is bestemd voor anonieme bezoeker
de zin van dat artikel). Spreekt de kredietnemer echter de oor-
spronkelijke kredietverstrekker aan, dan zou er ruimte moeten
zijn voor de oorspronkelijke kredietverstrekker om zich
vervolgens te kunnen verhalen op de verkrijgende partij (die
immers de enige economische belanghebbende is bij de overge-
dragen vordering), tenzij dit uitdrukkelijk is uitgesloten in de
onderliggende verhouding.37
Volgens Lieverse en Rongen heeft de oorspronkelijke krediet-
verstrekker het zelf in de hand als het beheer van de krediet-
vordering is uitbesteed aan de oorspronkelijke
kredietverstrekker.38 Dat is ons inziens nog maar de vraag, en
ligt aan de afspraken die onderling zijn gemaakt in de serviceo-
vereenkomst, de (reikwijdte van de) volmacht ten aanzien van
de schuldeisersbevoegdheden en de instructies die de
verkrijgende partij geeft aan de oorspronkelijke kredietver-
strekker in zijn hoedanigheid van beheerder van de kredietvor-
dering. Als de instructie afwijkt van wat in het voorkomende
geval in het belang van de kredietnemer is (en waartoe de oor-
spronkelijke kredietgever op basis van zijn zorgplicht jegens
die kredietnemer gehouden zou zijn), dan pleegt de oorspron-
kelijke kredietverstrekker in zijn hoedanigheid van servicer
mogelijk wanprestatie jegens de verkrijgende partij in het geval
hij toch in het belang van de kredietnemer (en ter naleving van
zijn eigen zorgplicht) met die kredietnemer een regeling treft. Vaak wordt wel in dergelijke contracten opgenomen dat de
beheerder moet handelen als ware hij zelf rechthebbende van
de kredietvordering. Wellicht komt in deze situatie de oor-
spronkelijke kredietverstrekker er dan wel mee weg door de
instructie niet op te volgen, maar wat als het beheer niet wordt
uitbesteed of het beheer wordt uitbesteed aan een partij die
niet de oorspronkelijke kredietverstrekker is, hetgeen veelvul-
dig in financieringstransacties voorkomt? 6 Afsluiting
Wij menen dat de Hoge Raad met de Promontoria-arresten
duidelijkheid heeft gegeven ten aanzien van de overdraagbaar-
heid van de bancaire vordering (deze is naar haar aard niet
onoverdraagbaar) en de positie van de verkrijgende partij ten
opzichte van de kredietnemer (ook bij niet-bancaire vorderin-
gen). De zorgplicht van de overdragende partij (lender of
record) gaat niet met de vordering over op de verkrijgende
partij, maar de inhoud van de gecedeerde vordering kan door
die zorgplicht zijn beperkt en bovendien kunnen de redelijk-
heid en billijkheid die de tussen deze verkrijgende partij en de
kredietnemer geldende rechtsverhouding beheersen, meebren-
gen dat op die verkrijgende partij een eigen zorgplicht rust, die
kan inhouden dat zij zich jegens de leningnemer op dezelfde
wijze moet gedragen als de (redelijk handelende) overdragende
partij. 37. Anders: A-G Hartlief in zijn conclusies voor de Promontoria-arresten. Hartlief acht het denkbaar dat de overdragende partij moet waarborgen
dat de verkrijgende bank het beheer van de overgedragen vorderingen op
een deugdelijke manier zal uitvoeren door bijv. een bepaling daarom-
trent op te nemen in de cessieakte (vgl. randnr. 4.160).