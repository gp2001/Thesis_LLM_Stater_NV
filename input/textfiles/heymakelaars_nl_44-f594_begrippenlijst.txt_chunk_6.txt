ONDERHANDELEN De onderhandelingsprocedure start als het eerste bod is uitgebracht door de koper en de verkoper een tegenbod uitbrengt. Vaak zijn er een aantal tegenvoorstellen waarna wel of niet overeenstemming wordt bereikt. Onderhandelingen gaan niet alleen over prijs, maar ook over bijvoorbeeld de opleverdatum en de ontbindende voorwaarden. Een goede makelaar verdient zichzelf vaak terug in dit proces. ONDERZOEKSPLICHT KOPER De onderzoeksplicht betekent dat een koper verplicht is om de bouwkundige staat van een woning te onderzoeken. Belangrijk hierbij zijn de zichtbare gebreken zoals scheuren, lekkages, niet doorlopende toiletten, rotte kozijnen, want daar hoeft een verkoper niet op te wijzen. Een bouwkundige keuring bevat een groot deel van de onderzoeksplicht. Niet zichtbare gebreken moeten door de verkoper gemeld worden als hij hier bekend mee is. ONTBINDENDE VOORWAARDEN Tijdens de onderhandeling worden meestal een aantal ontbindende voorwaarden afgesproken. Dit gaat vaak over financieringsvoorbehouden, voorbehoud bouwtechnische keuring of bijvoorbeeld de verkoop van de eigen woning. OPLEVERINGSDATUM Tijdens de onderhandelingen wordt ook een opleveringsdatum bepaald. Dit zijn de feitelijke levering en de juridische levering die meestal op hetzelfde moment plaatsvinden bij de notaris. De feitelijke levering is de sleuteloverdracht en de juridische levering het onderteken van de leveringsakte. OPSTALVERZEKERING Eem opstalverzekering is om een huis of appartementencomplex te verzekeren tegen schade door bijvoorbeeld brand, storm of een overstroming. In het geval van een huis sluit de eigenaar deze verzekering af en in geval van een appartementencomplex doet de VvE dit. Deze verzekering is specifiek voor het gebouw en niet voor de inboedel, daarvoor bestaat de inboedelverzekering. Het is belangrijk een opstalverzekering te hebben op de dag van de overdracht. OPSTARTKOSTEN Opstartkosten worden in rekening gebracht door de makelaar als een woning in de verkoop wordt genomen. Deze kosten zijn bijvoorbeeld voor de foto’s en advertentie op Funda. Deze kosten worden altijd in rekening gebracht, terwijl courtage enkel in rekening wordt gebracht bij een succesvolle verkoop. OPTIE Een optie wordt soms gebruikt bij de aankoop van een nieuwbouwhuis of kavel.