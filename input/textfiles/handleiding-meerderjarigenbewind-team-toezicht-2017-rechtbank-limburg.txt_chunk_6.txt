wat zijn goederen? Met goederen wordt vooral bedoeld (spaar)geld, bankrekeningen, loon, pensioen,
uitkering, maar ook het huis, het meubilair, de auto, de computer, mobiele telefoon, tv,
video e.d., sieraden, grond, effecten, vorderingen en schulden. Ook de opbrengsten (vruchten) van de onderbewindgestelde goederen, zoals rente,
dividenden, huur, provisies, koerswinsten van aandelen en zelfs de prijs op een lot, maar
ook opbrengsten van landbouwgrond, vallen automatisch onder het bewind. 4.3 bewind en gezamenlijk eigendom
Wanneer het bewind is ingesteld over alle goederen die aan de rechthebbende
toebehoren of zullen gaan toebehoren, dan valt daaronder ook het aandeel in de mogelijk
bestaande goedereng emeen schap uit het huwelijk of het geregistreerde partnerschap. Vaak zal er in die gevallen een gemeenschappelijke bankrekening zijn en valt niet
duidelijk uit te maken wie van beide echtgenoten, dan wel partners, welk goed heeft
ingebracht. Het is dan lastig te bepalen welke goederen onder het bewind vallen. Die
onduidelijkheid is ook hinderlijk voor de andere echtgenoot of partner die geen
bescherming nodig heeft. Zo kan door instellen van bewind de gewone betaalrekening
worden geblokkeerd. In deze gevallen kan de kantonrechter worden gevraagd de
omvang van het bewind tot bepaalde goederen of grotere vermogensbestanddelen te
beperken, zoals een huis, spaarrekening of  beleggingen. De kantonrechter kan ook aanwijzingen geven om problemen die hieruit voortvloeien, te
voorkomen. 10. Wanneer zich na het instellen van bewind problemen voordoen over de omvang of de
werking van het bewind, kan zowel de bewindvoerder als een belanghebbende aan de
kantonrechter verzoeken het bewind uit te breiden of te beperken. Buitengewoon complex is de situatie waarin een vermogensbestanddeel in een
(huwelijks-) gemeenschap valt, maar uitsluitend op de naam van één van de
deelgenoten verworven is, terwijl het vermogen van deze deelgenoot niet onder bewind
staat. In dat geval blijft deze deelgenoot geheel bevoegd om over dit goed te
beschikken, tenzij er sprake is van wettelijke beperkingen, zoals bij een echtelijke
woning (artikel 1:88 BW). Als zo’n goed al onder het bewind zou vallen, is in dit speciale
geval geen voorafgaande machtiging nodig. U raadpleegt hierover het best eerst een ter zake deskundige zoals een notaris of
advocaat. 5. Gevolgen bewind voor de rechthebbende
5.1 beheer en beschikken over goederen - het verschil
Het belangrijkste gevolg van het bewind is dat de rechthebbende de onder bewind
gestelde goederen niet meer zelf mag beheren en hij mag er ook niet meer zelfstandig
over beschikken. Met “beheren” wordt bedoeld: het als goed bewindvoerder zorgen voor de
instandhouding van de goederen die onder bewind zijn gesteld, de normale exploitatie
daarvan alsmede het voeren van de administratie daarover. De bewindvoerder moet
bijvoorbeeld zorgen dat geld goed wordt belegd, rente op tijd wordt bijgeschreven en een
huis zo nodig wordt geschilderd, de auto op tijd een onderhoudsbeurt krijgt. Hij is er ook
verantwoordelijk voor dat de inkomsten van degene voor wie de maatregel geldt, worden
gebruikt voor zijn verzorging. Daarnaast regelt de bewindvoerder de financiën. Hieronder
valt bijvoorbeeld belastingaangifte doen, maar ook het aanvragen van
inkomensverruimende maatregelen zoals (bijzondere) bijstand, zorgtoeslag, huurtoeslag
of een PGB.