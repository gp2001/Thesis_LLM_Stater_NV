Het risicoprofiel kunt u gemakkelijk aanpassen in . Log in en kies in het menu voor ‘Opdrachten’ en vervolgens ‘Profiel wijzigen’. U kunt één risicograad afwijken van het profiel dat wij u hebben geadviseerd, naar aanleiding van uw antwoorden bij onze vragenlijst. Kunt u het gewenste profiel niet selecteren? Overweeg dan om opnieuw onze vragenlijst te doorlopen. Hiermee controleren wij of uw financiële situatie, de doelstellingen van uw beleggingen en de mate waarin u risico wilt lopen nog aansluiten bij het huidige risicoprofiel. De beheervergoeding schrijven wij per kwartaal af. Hiervoor verkopen wij een deel van uw portefeuille, ter grootte van de verschuldigde beheersvergoeding. Meer informatie leest u op de pagina . De kosten voor Evi Beheer bestaan uit directe kosten en indirecte kosten die afhangen van uw risicoprofiel. De bestaan uit de beheervergoeding: een percentage van het gemiddeld belegd vermogen. Dit is afhankelijk van uw risicoprofiel. De verschillen per risicoprofiel door de afwijkende samenstelling van de portefeuille. Deze kosten brengen wij niet rechtstreeks bij u in rekening, maar zijn verwerkt in het rendement van het fonds waarin wordt belegd. Kijk voor de percentages van de directe kosten en de percentages van de verwachte indirecte kosten per risicoprofiel op de pagina . U kunt geld overschrijven naar uw Evi Beleggingsrekening door uw bank opdracht te geven om een bedrag in euro over te boeken naar IBAN NL79FVLB0227161440 t.n.v. Stichting Beleggersgiro Van Lanschot  onder vermelding van uw Evi-rekeningnummer en tenaamstelling. Dit is een tussenrekening. Alle overschrijvingen moeten afkomstig zijn van de tegenrekening die u hebt opgegeven. De tegenrekening moet dezelfde tenaamstelling hebben als de Evi-rekening. Nee, u kunt geen beleggingsfondsen overboeken van en naar uw Evi-rekening. U kunt alleen geld overschrijven. Nee. U mag niet rood staan op uw Evi-rekening. Evi belegt alleen met het geld dat op uw rekening staat. Een aankoopopdracht kan Evi alleen verwerken als u geld hebt bijgeschreven vanaf uw vaste tegenrekening op onze tussenrekening onder vermelding van uw Evi-rekeningnummer. Opdrachten die Evi ontvangt voor 11.00 uur, verwerkt ze dezelfde dag als het een beursdag is. Opdrachten die Evi ontvangt na 11.00 uur, verwerkt ze de eerstvolgende beursdag. De verwerking van aankoopopdrachten kan worden vertraagd als Van Lanschot, de broker of de beurs waarop het beleggingsfonds wordt verhandeld gesloten is, bijvoorbeeld door een feestdag. Evi verwerkt uw opdracht dan op de volgende beursdag waarop alle betrokken partijen weer zijn geopend. De bevestiging van de aankoop van beleggingsfondsen duurt vervolgens doorgaans één à twee werkdagen. Meer informatie over de verwerking en uitvoering van aankoopopdrachten vindt u in het Reglement Stichting Beleggersgiro Van Lanschot en bij de fondseninformatie op de website van Evi. Verkoopopdrachten die Evi ontvangt voor 11.00 uur verwerkt Evi op dezelfde dag (als het een beursdag is). Opdrachten die Evi ontvangt na 11.00 uur verwerkt ze op de volgende beursdag. De verwerking van verkoopopdrachten kan worden vertraagd als Van Lanschot, de broker of de beurs waarop het beleggingsfonds wordt verhandeld gesloten is, bijvoorbeeld door een feestdag. Evi verwerkt de opdracht dan op de volgende beursdag waarop alle betrokken partijen weer zijn geopend. De verkoopopbrengst wordt in verschillende delen overgeschreven naar uw tegenrekening. Nadat Evi de verkoopopdrachten naar de verschillende fondsbeheerders heeft verstuurd, duurt het circa één à twee werkdagen voordat ze de verkoopkoers aan u bevestigt. Op dat moment ziet u ook de waarde van uw portefeuille afnemen met het verkoopbedrag. Vervolgens duurt het twee werkdagen voordat Evi de opbrengst daadwerkelijk (valutair) ontvangt en naar u kan overschrijven. De hele afwikkeling van een verkoopopdracht duurt dus circa vier à vijf werkdagen. Meer informatie over de verwerking en uitvoering van verkoopopdrachten vindt u in het Reglement Stichting Beleggersgiro Van Lanschot en bij de fondseninformatie op de website van Evi. Evi Pensioen Evi Pensioenbeleggen is beschikbaar voor fiscaal inwoners van Nederland. Verhuist u naar het buitenland? Dan kunt u de rekening meestal niet aanhouden. Dit kan ook gevolgen hebben voor het aankopen van een lijfrente-uitkering Met Evi Pensioenbeleggen bouwt u met belastingvoordeel pensioenvermogen op, op een geblokkeerde rekening. De Belastingdienst stelt wel enkele eisen. Zo mag u uw opgebouwde vermogen niet tussentijds opnemen. Wilt u dat toch doen dan beëindigen wij uw rekening en brengen administratiekosten in rekening. Over het vrijgekomen geld moet u dan inkomstenbelasting en revisierente betalen. Bij het opbouwen van uw pensioen zijn er ook risico's waar u rekening mee moet houden. Beleggen zonder risico bestaat niet. De waarde van beleggingen schommelt en u loopt het risico uw inleg (deels) te verliezen. Het is belangrijk om u hier bewust van te zijn en uw inleg en beleggingskeuzes hierop af te stemmen. Ook moet u zich ervan bewust zijn dat de kosten van levensonderhoud stijgen in de loop der tijd. En het kan zo zijn dat u langer leeft dan u verwacht. U moet er dus voor zorgen dat het pensioenvermogen dat u wilt opbouwen voldoende is om ook in de toekomstig uw kosten te dekken. Voor meer hulp en uitleg bij het beoordelen van uw persoonlijke situatie, kunt u altijd een financieel adviseur raadplegen. Zij kunnen u helpen bij het nemen van weloverwogen beslissingen voor uw pensioenplanning. Bij Evi geven we geen advies. Als u start met Evi Pensioenbeleggen geeft u ons opdracht om u in te delen in een leeftijdsgroep. Bij deze leeftijdsgroep hoort een standaardverdeling van uw inleg. Die wordt belegd in twee goed gespreide beleggingsfondsen van Kempen (Profielfonds 0 en 5). KPF 0 heeft een lager risicoprofiel dan KPF 5. U heeft u ons ook opdracht gegeven om uw beleggingsmix aan te passen. Hierdoor wordt het risico van uw beleggingen geleidelijk verminderd naarmate uw pensioendatum nadert. Dit helpt om de kans op grote waardedalingen te beperken en vermindert het risico op een lager pensioeninkomen. Lees meer over KPF 0 en KPF 5. Zes maanden voor de einddatum die u hebt gekozen voor krijgt u van ons bericht dat u met uw pensioenvermogen een lijfrente-uitkering moet aankopen. Op dit moment biedt Evi zelf nog geen lijfrente-uitkering aan. U bepaalt zelf hoeveel en wanneer u wilt inleggen, zolang dit past binnen uw jaarruimte. Uw geld staat op een geblokkeerde rekening en is niet tussentijds opneembaar. Voor de bescherming van uw vermogen kunt u gebruik maken van verschillende regelingen. Evi is een telg uit de ruim 280 jaar oude Van Lanschot-familie, en net als Van Lanschot valt Evi onder het depositogarantiestelsel, het beleggerscompensatiestelsel en de bescherming van de Wet giraal effectenverkeer. De manier waarop uw vermogen wordt beschermd is verschillend. De eerste twee stelsels werken met een vergoeding.