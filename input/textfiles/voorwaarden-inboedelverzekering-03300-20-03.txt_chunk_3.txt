En zouden deze ook tot
uw particuliere huishouding en uw bezittingen behoren als ze
uw eigendom waren? Dan betalen wij de schade als u verplicht
bent deze voor eigen rekening te nemen. Wij betalen maximaal
€ 7.500. Bijvoorbeeld schade aan bibliotheekboeken of aan
een schuurapparaat dat u bij de bouwmarkt heeft gehuurd. 2.2 Welke schade is verzekerd? All-risk Verzekering
Met de Reaal Inboedelverzekering verzekert u beschadiging of
diefstal van uw bezittingen. U bent verzekerd als er schade is
veroorzaakt door een plotselinge en onvoorziene gebeurtenis. Deze gebeurtenis moet plaatsvinden tijdens de looptijd van deze
verzekering. In sommige gevallen is schade niet of gedeeltelijk
verzekerd. U leest dat in deze voorwaarden. T errorisme
Heeft u schade die het gevolg is van terrorisme? Dan geldt het
Protocol afwikkeling claims van de Nederlandse Herverzekerings-
maatschappij voor T errorismeschaden N.V. (NHT). Dit betekent
dat wij niet meer betalen dan het bedrag dat wij zelf ontvangen van
het NHT. Informatie hierover vindt u op terrorismeverzekerd.nl. 2.3 Heeft u een garantie tegen onderverzekering? Bij onderverzekering is het verzekerde bedrag  van uw bezittingen
lager dan de werkelijke waarde van uw bezittingen. Op uw polis
staat het verzekerde bedrag van uw bezittingen. U heeft een
garantie tegen  onderverzekering. Deze garantie betekent  dat wij
bij schade geen beroep doen op eventuele  onderverzekering. Gaan uw bezittingen helemaal verloren? Dan vergoeden we  de
schade, ook als deze hoger is dan het verzekerde bedrag van uw
bezittingen op de polis.Let op! Staan er maximale vergoedingen op de polis of in de polis-
voorwaarden? Dan vergoeden wij tot aan dat maximum. 2.4 Waar zijn uw bezittingen verzekerd ? 2.4.1 In de woning
Deze verzekering geldt voor de  bezittingen in de woning, waarvan
het risicoadres op de polis staat. En ook voor de bezittingen in de
bijbehorende garage of schuur. 2.4.2 Buiten de woning in Nederland
Buiten de woning zijn uw bezittingen alleen verzekerd in de
onderstaande gevallen in Nederland. 2.4.2.1 In een gemeenschappelijke bergruimte
Deze verzekering geldt ook als uw bezittingen staan in een
gemeenschappelijke berging, op zolder of in de kelder van het
gebouw waarvan de woning deel uitmaakt. Is er schade door diefstal of vandalisme? Dan ontvangt u alleen
een schadebedrag als er zichtbare sporen zijn van braak  aan de
buitenkant van deze ruimte. Schade door diefstal of vandalisme van de volgende bezittingen is
niet verzekerd:
• Sieraden. • Geld, betaalpassen en papier met een waarde in geld. • Computer- en audiovisuele apparatuur. • Muziekinstrumenten. • Antiek, kunst en schilderijen. 2.4.2.2 Tijdelijk in een ander woonhuis of gebouw
Deze verzekering geldt ook als uw bezittingen tijdelijk staan in een
ander woonhuis of gebouw dan op de polis staat. Bijvoorbeeld een
opslagruimte, school, kelderbox, of cultureel centrum. Is er schade aan de bezittingen door diefstal of vandalisme? Dan
ontvangt u alleen een schadebedrag als er zichtbare sporen zijn
van braak  aan de buitenkant van het woonhuis of gebouw. Of aan
de buitenkant van de (gehuurde) ruimte in het gebouw. Schade door beschadiging, diefstal of vandalisme van de volgende
bezittingen is niet verzekerd:
• Sieraden. • Geld, betaalpassen en papier met een waarde in geld. • Computer- en audiovisuele apparatuur. • Muziekinstrumenten. • Antiek, kunst en schilderijen.62.4.2.3 In een recreatiewoning
Deze verzekering geldt ook als uw bezittingen staan in een
recreatie- of vakantiewoning.