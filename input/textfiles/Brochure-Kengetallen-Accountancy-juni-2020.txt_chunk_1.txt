En door  periodiek te meten, kunt u trends ontdekken. De kengetallen zijn gebaseerd op bedrijfseconomische richtlijnen, op de resultaten uit het jaarlijkse
benchmarkonderzoek van Full•Finance
1 en op de kennis die opgedaan is bij adviestrajecten voor
accountantskantoren. We lichten de cijfers in deze publicatie toe aan de hand van een fictief kantoor als voorbeeld. Dit kantoor
heet Robuust Advies & Accountancy. Het is een accountantskantoor met circa twintig medewerkers. U leest in deze editie ook over de coronacrisis, zowel bij de marktanalyse als bij het voorbeeldkantoor. Deze uitgave is mede mogelijk gemaakt door Bas van Bommel, sectorspecialist zakelijke dienstverlening
van Rabobank. Apeldoorn, juni 2020Full•Finance Consultants B.V. 1 Aan dit onderzoek hebben kantoren met personeel en maximaal 250 fte’s deelgenomen.Inhoudsopgave1. Inleiding
Full•Finance en Rabobank werken sinds eind vorig jaar nauwer met
elkaar samen. In deze coronatijd blijkt de accountancysector van cruciaal belang voor het ondersteunen van ondernemend Nederland. Accountants zien vaak als een van de eersten wat de coronacrisis financieel voor ondernemers betekent en kunnen hen daarbij ondersteunen met advies. Ondernemend Nederland heeft veel baat bij een gezonde accountancysector en daarom werkt Rabobank graag mee aan deze publicatie. De opbouw van de publicatie is als volgt:
In hoofdstuk 2 zoomen we in op de algemene economie, met een vertaling naar de accountancy. In hoofdstuk 3 maakt u kennis met het voorbeeldkantoor Robuust
Advies & Accountancy. We laten de samenstelling van de werkzame personen zien, evenals de verlies-en-winstrekening over 2019, de begroting over 2020 en de balans per einde boekjaar (en einde 2019). In hoofdstuk 4 komen kengetallen aan bod. Bij elk kengetal geven
we aan hoe Robuust Advies & Accountancy hierop presteerde. De kengetallen zijn ingedeeld naar deze categorieën: •
S
olvabiliteit
•
F
inanciering
•
R
entabiliteit
•
D
u-Pontschema
•
P
ersoneel
•
Eigenar
en
•
Kost
en•
P
roducten
•
K
lanten
2. Ontwikkelingen
2.1  D e algemene economie
Bijdrage van Boyd Biersteker, Econoom RaboResearch
Op het moment van schrijven ligt er meer dan een maand aan corona (in
Nederland) achter ons en wie weet nog hoeveel meer in het verschiet. In december – voor het virus in China werd geïdentificeerd – voorspelde RaboResearch een economische groei voor Nederland van 1,2 procent in 2020. Inmiddels is die prognose bijgesteld naar -5 procent voor 2020, waarbij ervan wordt uitgegaan dat de coronabeperkende maatregelen tot ten minste 1 juni van kracht blijven.Nog even terug naar december 2019. De piek van de post-crisisgroei lag achter ons in 2017. En een mondiale groeivertraging plus een verwachte neergang in de Verenigde Staten zouden de Nederlandse exportgroei drukken. Dit alles met op de achtergrond een handelsconflict tussen China en de Verenigde Staten. Daarnaast domineerde de stikstofproblematiek de krantenkoppen en drukte deze de groei in onder meer de landbouw en de bouw. Het geschetste beeld lijkt een echo uit een ver verleden. Maar de problemen van toen zijn niet per se weg, wel buiten focus. Terug naar het nu. Dit jaar verwacht RaboResearch een economische
krimp van 5 procent in 2020, een grotere min dan in 2009. Bovendien raakt de coronacrisis veel sectoren bijzonder hard, zoals de horeca, de landbouw, de industrie en delen van de zakelijke dienstverlening. Een bikkelhard maar natuurlijk gevolg van gesloten winkels en cafés, kostenknijpende bedrijven en sterk toegenomen onzekerheid die drukkend werkt op de wereldhandel. Het beschreven scenario gaat in Nederland gepaard met een oplopende werkloosheid, een dalende consumptie, krimpende bedrijfsinvesteringen en minder export. Soms maak je een scenario en hoop je dat het niet uitkomt.De coronacrisis raakt de Nederlandse economie dus vanuit allerlei hoeken. Ook op de arbeidsmarkt, waar de grote flexibele schil kwetsbaar oogt. Noodmaatregelen van het kabinet focussen op het zo veel mogelijk behouden van werkgelegenheid. Tegelijkertijd dreigt een grote groep flexwerkers alsnog buiten de boot te vallen. Werkgeversvereniging AWVN stelt dat er voorlopig nog geen sprake is van een massaal dumpen van personeel. Desalniettemin is de verwachting van RaboResearch dat de werkloosheid in de loop van dit jaar flink op zal lopen. Kijkend naar de woningmarkt zien we dat het aantal verkopen dit
jaar naar verwachting sterk terugvalt, en dat de huizenprijzen vanaf de tweede helft van het jaar enkele kwartalen achtereen zullen dalen. We gaan ervan uit dat het grote woningtekort op termijn weer de boventoon zal voeren, maar wanneer dat zorgt voor stijgende huizenprijzen is afhankelijk van de snelheid waarmee het economische herstel intreedt. Tot slot is het belangrijk om stil te staan bij de grote onzekerheid
rondom de uitbraak van het coronavirus. Regeringsmaatregelen leggen een deel van de economische activiteiten stil. We kunnen behoorlijke inschattingen maken van wat dit voor de productie in de sectoren betekent, maar veel moelijker is het om te bepalen wat het voor het gedrag van bedrijven en consumenten betekent. Het is daarom verstandig om met scenario’s te werken. Dit zorgt ervoor dat men gestructureerd en geïnformeerd beslissingen kan nemen. Wat gebeurt er bijvoorbeeld als wij over gaan op de anderhalvemetereconomie? Wat als dit allemaal veel langer duurt dan tot 1 juni? Het belang van vooruitkijkende scenario’s is alleen maar toegenomen. 2.2  A ccountancybranche
De accountancy blijft niet gespaard in de coronacrisis. Op dit moment is het nog lastig om in te schatten wat de precieze effecten zijn, maar een terugval in de totaalomzet en benodigde arbeidscapaciteit ligt voor de hand. Vergeleken met 2009–2010 is er nu een vergelijkbare situatie op komst. Het vertrouwen bij consumenten en producenten zal dalen en dat heeft zijn weerslag op het type diensten dat wordt afgenomen. De traditionele werkzaamheden als administratie voeren, samenstellen en aangiftes verzorgen zal blijven (zij het op een wat kleinere schaal, omdat een deel van de klanten failliet gaat). Minder starters en ondernemers zullen de komende tijd vragen neerleggen over bijvoorbeeld uitbreiding, waardoor de adviesomzet zal teruglopen. Een algemene terugval in omzet van 5 tot 20% is wel te verwachten,  afhankelijk van de
samenstelling van uw klantenportefeuille. Een deel van de klanten zal de coronacrisis bedrijfsmatig niet overleven en in een laagconjunctuur is de behoefte aan diensten bij kleinere klanten in de regel minder groot. Men gaat bijvoorbeeld de administratie zelf doen om kosten te besparen. Uit recent onderzoek van Full•Finance, Accountancyvanmorgen.nl
en kredietcoach onder accountants-, administratie- en belastingadvieskantoren blijkt dat bijna 30% van de respondenten (totaal 244) een omzetdaling verwacht naar aanleiding van de recente ontwikkelingen. Een deel van deze bijna 30% verwacht zelfs een omzetdaling van meer dan 20% (4,1% van het totaalaantal respondenten). Daarentegen is ruim 70% (gematigd) positief over de toekomst, bijna 40% verwacht een gelijkblijvende omzet en 31% verwacht juist een hogere omzet voor 2020. Werkgelegenheid en vraag naar arbeid
De accountancy had tot voor kort te maken met een overspannen arbeidsmarkt. Aan bijna alle functies was een tekort. We gaan ervan  uit dat de markt nu minder gespannen is, met de kanttekening dat functies als accountant, fiscalist en relatiebeheerder ook in mindere tijden moeilijk te vervullen zijn – dus dat zal ook zo blijven. Wel zal de capaciteit in de accountancy teruglopen, enigszins parallel aan de verwachte omzetdaling. Bijkomend effect in een situatie van onzekerheid is dat medewerkers minder snel geneigd zijn een andere werkkring te zoeken. Dat geeft het kantoor meer rust op het gebied van het behoud van (goede) medewerkers. Ontwikkeling prijzen
De prijzen in de accountancy bleven al een aantal jaren achter bij de prijsontwikkeling van de zakelijke dienstverlening. Index accountancy geeft voor 2019 105 aan (2015 is 100), met boekhoudkundige diensten en financiële administratie als ‘toppers’ qua prijsontwikkeling. Notariële diensten staan bijvoorbeeld op index 110 in 2019. De coronacrisis zal op de prijsontwikkeling een negatieve invloed
hebben.