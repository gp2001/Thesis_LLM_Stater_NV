Mededelingen aan de kantonrechter
3.1 Algemeen
De bewindvoerder moet jaarlijks rekening en verantwoording afleggen. Daarnaast dient
hij telkens na verloop van vijf jaren, of zo veel eerder als de kantonrechter bepaalt, aan
deze verslag van het verloop van het bewind uit te brengen. De bewindvoerder moet zich
daarbij met name uitlaten over de vraag of het bewind dient voort te duren dan wel of
een minder ver, of een verder strekkende voorziening aangewezen is. Dit verslag geschiedt volgens het op www.rechtspraak.nl  ter beschikking gestelde pdf-
formulier (zoekterm: “vijfjaarlijkse -evaluatie”). Indien mogelijk dient de bewindvoerder de zelfredzaamheid van de rechthebbende te
bevorderen zodat toegewerkt kan worden naar een opheffing van het bewind. Feiten die
voor het bewind en het voortduren daarvan van betekenis zijn, deelt hij terstond aan de
kantonrechter mede. 3.2 verhuizing of adreswijziging
Het is van belang dat de kantonrechter beschikt over de juiste adresgegevens van de
rechthebbende en de bewindvoerder. Een adreswijziging moet daarom zo snel mogelijk
door de bewindvoerder aan het team Toezicht worden doorgegeven! 3.3 rechthebbende is niet meer in staat zelf keuzes te maken
De situatie kan zich voordoen dat de rechthebbende op het moment van de
onderbewindstelling in staat werd geacht zelf keuzes te kunnen maken, maar dat de
bewindvoerder na verloop van tijd redenen heeft daaraan te twijfelen. Hij dient dan de
kantonrechter daarvan direct op de hoogte te stellen. Onder deze omstandigheden is het raadzaam dat de bewindvoerder voor handelingen die
hij niet zonder toestemming van de rechthebbende mag verrichten, veiligheidshalve
machtiging aan de kantonrechter vraagt. 3.4 overlijden van de rechthebbende
Door overlijden van de rechthebbende eindigt het bewind. De bewindvoerder moet de
kantonrechter zo snel mogelijk op de hoogte stellen van het overlijden van de
rechthebbende. Het hoort niet tot de taak van de bewindvoerder om de begrafenis te regelen, het huis te
ontruimen en een eventuele erfenis te verdelen: dat moeten de
nabestaanden/erfgenamen doen. Er kunnen omstandigheden zijn, bijvoorbeeld het ontbreken van partner of familieleden,
9. waardoor de bewindvoerder genoodzaakt is voor de begrafenis te zorgen. In die gevallen
kan hij op basis van de wet als zaakwaarnemer van de erfgenamen optreden. De bewindvoerder maakt een eindrekening op en moet verantwoording over zijn beheer
aan de erfgenamen  afleggen. Zie 9.2 voor het opmaken van de eindrekening en
verantwoording. Wanneer sprake is van een vermoedelijk onbeheerde nalatenschap, dienen
bewindvoerders deze aan te melden bij het Rijksvastgoedbedrijf. Ook kan de
bewindvoerder aan de kantonrechter toestemming vragen om eventuele gelden te
storten in de Consignatiekas. Zie ook het pdf bestand op www.rechtspraak.nl , zoekterm: “aanbevelingen
meerderjarigenbewind”, onder E “Erfrecht”. 4. Wat valt onder het bewind? 4.1 wat omvat het bewind? In de beslissing van de kantonrechter staat wat er onder het bewind valt. Vaak zal dat
alles zijn: ‘tegenwoordige en toekomstige goederen’. Daaronder valt ook geld en alles
waar de rechthebbende recht op gaat krijgen, zoals bijvoorbeeld loon, uitkeringen, een
erfenis. Onder het bewind valt ook altijd alles wat in de plaats komt van een onder
bewind gesteld goed: de koelkast die van spaargeld wordt gekocht, of de opbrengst van
het verkochte huis, tenzij in de uitspraak iets anders is vermeld. 4.2. wat zijn goederen?