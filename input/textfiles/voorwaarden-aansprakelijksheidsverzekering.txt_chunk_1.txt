• Personen die bij hen logeren. Maar alleen als de
aansprakelijkheid niet is verzekerd via een andere verzekering.Bij een alleenstaande zijn de volgende personen verzekerd:
• De verzekeringnemer. • Zijn/haar huispersoneel. Dit zijn personen die in de woning of
tuin werken van de verzekeringnemer en bij hem of haar in
dienst zijn. De aansprakelijkheid voor schade is verzekerd als
deze verband houdt met het werk dat zij voor de verzekering-
nemer doen. • Personen die bij de verzekeringnemer logeren. Maar alleen als
de aansprakelijkheid niet is verzekerd via een andere verzekering. Bij een alleenstaande met kinderen zijn de volgende personen
verzekerd:
• De verzekeringnemer. • Zijn/haar minderjarige kinderen. Ongehuwde kinderen van
achttien jaar of ouder zijn alleen verzekerd als zij nog thuis
wonen. Of tot 28 jaar als zij voor een studie ergens anders
wonen. • Alle personen die bij de verzekeringnemer inwonen en bij het
gezin horen. Zoals grootouders, ouders, schoonouders en
ongehuwde bloed- en aanverwanten. • Zijn/haar huispersoneel. Dit zijn personen die in de woning of
tuin werken van de verzekeringnemer en bij hem of haar in
dienst zijn. De aansprakelijkheid voor schade is verzekerd als
deze verband houdt met het werk dat zij voor de verzekering-
nemer doen. • Personen die bij de verzekeringnemer logeren. Maar alleen als
de aansprakelijkheid niet is verzekerd via een andere verzekering. Let op
Heeft u deze verzekering afgesloten als alleenstaande of als gezin
zonder kinderen? En blijkt tijdens de looptijd van de verzekering,
dat er inmiddels ook kinderen meeverzekerd moeten worden? Dan betalen wij toch voor schade die deze kinderen hebben
veroorzaakt. Ook al heeft u deze kinderen nog niet voor de
verzekering aangemeld. U heeft in dat geval wel een eigen risico van € 160 per gebeurtenis. Zorg er dus voor dat u wijzigingen in uw gezinssituatie direct aan
ons doorgeeft. Zodra wij ervan op de hoogte zijn dat er een kind
meeverzekerd moet worden, mogen wij uw polis en de premie op
uw nieuwe situatie aanpassen. Zodat u weer goed verzekerd bent.4
2.3 Welke aansprakelijkheid is verzekerd? U bent verzekerd voor aansprakelijkheid voor schade die wordt
toegebracht aan personen en aan zaken. Wij betalen per
gebeurtenis maximaal het verzekerde bedrag zoals dat op uw polis
is vermeld. Dit geldt voor alle meeverzekerde personen samen. 2.3.1 Is er sprake van aansprakelijkheid van verzekerden
tegenover elkaar? Brengen één of meer verzekerden schade toe aan elkaar? Dan
betalen wij alleen de schade aan personen. Is de schade al via een
andere verzekering verzekerd? Dan betalen wij niet voor die schade. De persoon die om een schadevergoeding vraagt, moet altijd de
verzekerde zijn die direct betrokken is bij de gebeurtenis. Dit kan
ook een nabestaande zijn van deze verzekerde. Bent u als werkgever aansprakelijk voor ongevallen van uw huis-
personeel? Dan betalen wij ook voor de schade aan de zaken van
uw huispersoneel. 2.3.2 Richt uw huisdier schade aan? Dan bent u als eigenaar van uw huisdier aansprakelijk voor deze
schade. Met deze verzekering bent u hiervoor verzekerd. Ook zien
wij als huisdieren exotische dieren, kleinvee zoals kippen en
schapen. Heeft u maximaal 3 paarden die u voor uw hobby houdt? Dan zijn deze ook verzekerd. 2.3.3 Is er schade door een vriendendienst? Verricht u een vriendendienst voor iemand anders dan een
verzekerde? En veroorzaakt u daardoor schade bij hem of haar? En zou u hiervoor aansprakelijk zijn geweest als het geen vrienden-
dienst was? Dan vergoeden wij deze schade toch.