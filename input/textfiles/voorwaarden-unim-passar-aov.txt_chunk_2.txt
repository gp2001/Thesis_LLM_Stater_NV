Reaal zal de uitslag van de second opinion
beoordelen. Hierna zullen wij u informeren over ons standpunt. Bent u het niet eens met ons besluit na de second opinion? Dan
kunt u een klacht indienen bij Reaal Klachtenservice. 5 Uitkering
5.1 Hoe berekenen wij uw uitkering? Met deze verzekering verzekert u een bedrag per dag. Dit noemen
wij het verzekerde dagbedrag. Hiermee berekenen wij de hoogte
van de uitkering bij arbeidsongeschiktheid. Bent u gedeeltelijk arbeidsongeschikt? Dan krijgt u een gedeelte
van het verzekerde dagbedrag. Hieronder leest u welke uitkering u krijgt bij welk percentage van
arbeidsongeschiktheid. Percentage
arbeidsongeschikt  Uitkering
0 tot en met 24%  0% van het verzekerde dagbedrag
25 tot en met 34%  30% van het verzekerde dagbedrag
35 tot en met 44%  40% van het verzekerde dagbedrag
45 tot en met 54%  50% van het verzekerde dagbedrag
55 tot en met 64%  60% van het verzekerde dagbedrag
65 tot en met 79%  75% van het verzekerde dagbedrag
80 tot en met 100%  100% van het verzekerde dagbedrag Voorbeeld
U raakt voor 85% arbeidsongeschikt. U krijgt dus 100% van
het verzekerde dagbedrag. Na verloop van tijd gaat het wat
beter met u. Stel dat u dan nog 62% arbeidsongeschikt
bent. Uw uitkering wordt dan verlaagd naar 60% van het
verzekerde dagbedrag. Het gaat steeds beter met u,
waardoor u nog maar 15% arbeidsongeschikt bent. U bent
dus minder dan 25% arbeidsongeschikt en daarom
stoppen wij uw uitkering
5.2 Kunnen wij minder uitkeren
dan u bij ons heeft verzekerd? Heeft u naast de uitkering uit deze verzekering ook nog ander
inkomen? Of heeft u recht op andere uitkeringen in verband met
verlies van inkomen door arbeidsongeschiktheid? Dan kan uw
inkomen plus de uitkeringen bij arbeidsongeschiktheid hoger zijn
dan het gemiddelde inkomen dat u verdiende voordat u arbeids-
ongeschikt werd. Als dit het geval is, mogen wij onze uitkering
verlagen met het bedrag dat u meer zou ontvangen dan uw
gemiddelde inkomen voordat u arbeidsongeschikt werd. Dit
mogen wij pas doen als u langer dan één jaar arbeidsongeschikt
bent. Hoe berekenen wij uw gemiddelde inkomen
voordat u arbeidsongeschikt werd? Hiervoor nemen wij de inkomens van de drie jaar voordat u
arbeidsongeschikt werd. Het inkomen van elk jaar indexeren wij tot
het jaar waarin wij deze bepaling toepassen. Voor deze indexering
gebruiken wij het indexcijfer van de ‘CAO-lonen per maand voor
volwassenen inclusief bijzondere uitkeringen’. Hierbij kijken we naar
het indexcijfer van de laatste werkdag van elke kalendermaand. Dit
indexcijfer maakt het Centraal Bureau voor de Statistiek (CBS)
iedere maand bekend. Deze drie geïndexeerde jaarinkomens tellen
wij op en het resultaat delen we dan weer door drie. Wij kunnen van
deze manier van berekenen afwijken als wij vinden dat hiervoor
dringende redenen zijn. Vervangt het CBS dit indexcijfer door een ander indexcijfer? Dan
gaan wij uit van dat nieuwe indexcijfer. 5.3 Zwangerschapsuitkering
Als u na een zwangerschap van minimaal 26 weken bevalt, betalen
wij u een zwangerschapsuitkering. Deze uitkering is gebaseerd op
25% van het verzekerde dagbedrag en duurt maximaal 16 weken. Voor de berekening van de uitkering begint de periode van 16 weken
op de dag die zes weken voor de geboorte ligt.5Voor deze uitkering gelden verder de volgende regels:
• U moet minstens één jaar een Reaal UNIM AOV hebben. • U krijgt geen zwangerschapsuitkering als u al een uitkering voor
arbeidsongeschiktheid van ons krijgt. • Uw eigenrisicotermijn houden wij op de uitkering in. • Wordt u voor de datum dat u bent uitgerekend arbeids-
ongeschikt in verband met uw zwangerschap? Dan passen wij
maar één keer uw eigenrisicotermijn toe. • Heeft u in het jaar voor de bevallingsdatum de eigenrisico-
termijn veranderd in een kortere termijn? Dan geldt de
eigenrisicotermijn van voor die verandering. • Is uw verzekerde dagbedrag in het jaar voor de bevallingsdatum
veranderd? Dan nemen wij voor de berekening van de
bevallingsuitkering het laagste verzekerde dagbedrag. Het
laagste verzekerde dagbedrag wordt vermeerderd met het
indexcijfer uit artikel 7.2, als u de verhoging ‘klimmend CBS-
index’ heeft. • U krijgt de uitkering in een keer van ons uitbetaald, nadat wij van
u een uittreksel uit het geboorteregister hebben gekregen. 5.4 Uitkering bij overlijden van partner of kind
Overlijdt uw partner of kind en is uw eigenrisicotermijn één of drie
maanden? Dan krijgt u van ons een uitkering. Deze uitkering duurt
maximaal negentig dagen. Wij betalen u deze uitkering vanaf de
dag dat uw partner of uw kind is overleden. Met ‘partner’ bedoelen wij:
• Uw echtgenoot. • Geregistreerd partner. • Degene met wie u een samenlevingscontract heeft afgesloten. U moet met die persoon op hetzelfde adres bij de Gemeente
ingeschreven staan.