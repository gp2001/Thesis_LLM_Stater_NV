Gemeentelijke lasten staan ook bekend onder de naam gemeentelijke belastingen. Dit zijn de belastingen die de gemeentes innen bij hun inwoners. Zij mogen echter alleen belastingen heffen die in de wet zijn opgenomen. Per gemeente kan het trouwens verschillen welke belastingen er geïnd worden. Onder deze belastingen vallen o.a.: • onroerendezaakbelasting (OZB); • belasting van roerende woon- en bedrijfsruimten; • baatbelasting; • forensenbelasting; • toeristenbelasting; • parkeerbelasting; • hondenbelasting; • reclamebelasting; • precariobelasting; • rioolheffing; • reinigingsheffing; • leges. Het geregistreerd partnerschap is een vorm van samenleven die wettelijk is geregeld en geregistreerd. Geregistreerd partnerschap heeft in grote lijnen dezelfde status als het huwelijk. Er zijn drie grote verschillen. Deze zijn: • Als men trouwt, moet men elkaar het ‘ja-woord’ geven. Bij een geregistreerd partnerschap is dit niet verplicht. • Een geregistreerd partnerschap kan men, als men geen minderjarige kinderen heeft, buiten de rechter om beëindigen. Voor het ontbinden van een huwelijk moet men altijd naar de rechter. • Het geregistreerd partnerschap kent geen scheiding van tafel en bed, het huwelijk wel. Een geschillencommissie is een orgaan waar men een klacht voor kunt leggen wanneer er een geschil is ontstaan. Deze commissie bekijkt geheel onafhankelijk de zaak en komt met een oordeel. Ook de NVM kent deze geschillencommissie Handelingsbekwaam betekent echt letterlijk: het bekwaam zijn om te handelen. Men is handelingsbekwaam indien men meerderjarig (18 jaar of ouder) of gehuwd is, mits men niet onder curatele is gesteld. Als u een woning verkoopt of aankoopt, dan dient men handelingsbekwaam te zijn. Men is dan iemand die voor de wet zelfstandig rechtshandelingen mag verrichten. De persoon kan de gevolgen van een overeenkomst goed inschatten en is daar volledig verantwoordelijk voor. De herbouwwaarde is het bedrag dat nodig is om het betreffende object opnieuw te bouwen op dezelfde locatie, met dezelfde bestemming en met dezelfde afmetingen. Het is de waarde om een exacte kopie van het object op exact dezelfde plaats te bouwen. HONORARIUM Het honorarium is de vergoeding die je betaalt aan de makelaar voor de geleverde diensten. Zie ook de eerder genoemde courtage. Hoofdelijk aansprakelijk houdt in dat je gedwongen kan worden om aan jouw verplichtingen te voldoen.