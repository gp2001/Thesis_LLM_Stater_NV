Onder voor het milieu gevaarlijke of niet aanvaardbare stoffen worden niet verstaan:
(niet-besmette) funderingsrestanten, puin of andere restanten van bouwkundige aard,
noch de aanwezigheid van de draagkracht van de grond beïnvloedende omstandigheden,
noch stobben van bomen of struiken. Artikel 10 Faillissement en beslag ins a. Indien de erfpachter voor de datum van ondertekening van de notariële akte in staat
van faillissement wordt verklaard of surséance van betaling heeft aangevraagd, alsmede
wanneer er voor de datum van ondertekening van de notariële akte executoriaal beslag
op zijn roerende goederen en/of onroerende zaken wordt gelegd, is de gemeente bevoegd
de overeenkomst als door het in vervulling gaan van een ontbindende voorwaarde ontbonden
te beschouwen, zonder dat enige ingebrekestelling of rechterlijke tussenkomst vereist
zal zijn. ins b. Reeds betaalde gedeelten van de canon zullen worden gerestitueerd voorzover ze het
bedrag van de kosten en boeten ingevolge deze algemene erfpachtvoorwaarden en/of de
erfpachtovereenkomst te boven gaan. Over deze te restitueren canon zal geen rente
worden vergoed. Artikel 11 Hoofdelijkheid Indien in de erfpachtovereenkomst met betrekking tot de zaak meer dan één natuurlijke-
of rechtspersoon als erfpachter staat genoemd, zijn deze personen ieder hoofdelijk
aansprakelijk voor de nakoming van de verplichtingen die uit de erfpachtovereenkomst
voortvloeien. Artikel 12 Betaling canon en indexering ins a. De verplichting tot betaling van de canon gaat in 4 weken nadat het besluit tot uitgifte
schriftelijk aan de erfpachter is medegedeeld of, bij eerdere ondertekening van de
notariële akte, op de dag van die ondertekening. Indien de zaak overeenkomstig artikel
5 lid d vervroegd in gebruik is gegeven gaat de verplichting tot betaling van de canon
in op de datum van die ingebruikneming. ins b. Uiterlijk op de dag van ondertekening van de notariële akte dient de erfpachter de
ingevolge de uitgifte in erfpacht verschuldigde (omzet)belasting aan de gemeente of
aan de notaris die de akte verlijdt te hebben voldaan. ins c. De canon dient halfjaarlijks op 31 december en 30 juni bij vooruitbetaling te worden
voldaan en vervalt op 1 januari en 1 juli van het jaar waarvoor de canon geldt. ins d. Indien de canon niet tijdig wordt betaald is een vertragingsrente verschuldigd ter
hoogte van 1% per maand of zoveel meer als de wettelijke rente op jaarbasis bedraagt,
over het achterstallige bedrag te rekenen vanaf de dag waarop de canon is verschuldigd,
waarbij een gedeelte van een maand geldt als een volle maand. ins e. Telkens na afloop van een jaar wordt het bedrag waarover de wettelijke rente wordt
berekend, vermeerderd met de over dat jaar verschuldigde rente. ins f. De canon zal jaarlijks worden aangepast, voor het eerst per 1 januari volgend op het
jaar waarop het besluit tot uitgifte werd genomen. De canon zal echter nimmer lager
zijn dan de canon die voor het voorafgaande jaar verschuldigd is. ins g. De aanpassing van de canon als bedoeld in het vorige lid geschiedt op basis van het
BDB - bureau documentatie bouwwezen - indexcijfer reeks bedrijfsgebouwen nieuwbouw
op de navolgende wijze: de canon verschuldigd over het kalenderjaar voorafgaand aan
het kalenderjaar waarin de canon wordt vastgesteld wordt vermenigvuldigd met een breuk,
waarin de teller wordt gevormd door het indexcijfer geldend voor de maand oktober
van het eerste jaar voorafgaand aan het jaar waarin de canon wordt vastgesteld, terwijl
de noemer wordt gevormd door het indexcijfer geldend voor de maand oktober van het
tweede jaar voorafgaand aan het jaar waarin de canon wordt vastgesteld. Indien de
hiervoor bedoelde maatstaven voor de berekening van de herziening komen te ontbreken,
zal de gemeente andere soortgelijke maatstaven hanteren voor deze herziening. Artikel 13 Onderhoudsplicht ins a.