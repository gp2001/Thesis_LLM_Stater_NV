Hoofdelijk aansprakelijk houdt in dat je gedwongen kan worden om aan jouw verplichtingen te voldoen. Sluit je een hypotheek af, dan ben je verplicht de rente te betalen en eventueel je hypotheek af te lossen. Heb je betalingsproblemen, dan kan de bank of hypotheekverstrekker dwang uitoefenen en bijhorende maatregelen nemen. Sluiten jullie als koppel een hypotheek af, dan zijn jullie samen hoofdelijk aansprakelijk. De bank of hypotheekverstrekker kan bij beide partijen aankloppen om de schuld te betalen. Het huishoudelijk reglement is het reglement waarin de regels staan vermeld waaraan de eigenaar van het object zich moet houden. Dit is meeste het geval bij een appartement of bij appartementsrecht. Veelal omvat het zaken over geluidsoverlast en het bezit van huisdieren. Ook andere zaken die tijdens de vergadering van eigenaren worden beslist kunnen hierin worden vermeld. Een Huishoudelijk Reglement is een dynamisch document en kan regelmatig worden aangepast. Het huurbeding is een bepaling in de hypotheekakte die stelt dat de schuldenaar het betreffende pand niet mag verhuren zonder schriftelijke toestemming van de geldverstrekker. Ook voor tijdelijke huur (ook via Leegstandswet) is toestemming nodig van de geldverstrekker. Hiermee wil de geldverstrekker voorkomen dat de woning bij gedwongen verkoop minder opbrengt. Een huurovereenkomst is een overeenkomst waarin de afspraken tussen huurder en verhuurder zijn vastgelegd. Hierin worden onder andere de volgende onderwerpen vastgelegd: • Huurprijs • Het gehuurde • Gegevens huurder en verhuurder • Voorwaarden • Opzegging • Rechten en plichten van de huurder en verhuurder Onder rechten en plichten van de huurder en verhuurder vallen o.a. het meewerken aan bezichtigingen of open huis mocht de verhuurde woning verkocht worden. Zie ook Eigenwoning forfait. Bij het kopen van een woning heeft men geld nodig. Men gaat hiervoor naar een bank/hypotheekverstrekker of naar een onafhankelijk hypotheekadviseur. De hypotheek is een langlopende lening met een onroerende zaak (de woning) als onderpand. De hypotheekakte is de notariële akte waarin het hypotheekrecht wordt verleend. Alle rechten en plichten van beide partijen (de koper en de hypotheekverstrekker) worden vermeld. De akte wordt ingeschreven in de openbare registers bij het kadaster. De hypotheekgever is de partij die de hypotheek aanvraagt op het onroerende goed. Heel vaak is dit de koper van de woning of het bedrijfspand. De hypotheeknemer is de partij die het geld ter beschikking stelt voor de aanschaf van het onroerende goed. Dit is de hypotheekverstrekker of bank. Het hypotheekregister is een openbaar register waarin via de notaris de hypotheek wordt ingeschreven. Het hypotheekregister wordt bijgehouden bij het kadaster. Bij het kadaster registreert men van al het vastgoed in Nederland wie welke rechten heeft. Dit geldt zowel voor gebouwen als grond. Bij het kadaster kan men informatie over bepaalde percelen aanvragen. Makelaars en notarissen hebben vaak een betaald abonnement om direct online data op te halen. Ook consumenten kunnen tegen betaling informatie ophalen. Daarnaast geeft het kadaster onder andere informatie over: het grondoppervlak, of er een bevel tot bodemsanering is, of een pand op de monumentenlijst staat, wie de eigenaar is en welk kadastraal nummer het heeft. Een kluswoning is een woning waar men aan moet klussen. Letterlijk moet! Niet alleen het vervangen van een keuken of een badkamer. Maar het hele huis heeft een flinke opknapbeurt nodig. In de meeste gevallen gaat het om een woning die flink gedateerd is. Of waar er lange tijd niemand in gewoond heeft. In dit document wordt een koopovereenkomst van een onroerende zaak schriftelijk vastgelegd. Een koopovereenkomst is niets ander dan het in een overeenkomst vastleggen van de afspraken die zijn gemaakt. Bij het kopen van een huis zijn dat onder andere: • Wat is er gekocht? • Tegen welke prijs? • In welke staat?