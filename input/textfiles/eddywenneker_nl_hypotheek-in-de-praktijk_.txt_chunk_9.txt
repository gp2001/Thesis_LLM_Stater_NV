de belastinginspecteur vond lange tijd dat dat niet kon. Maar een recente uitspraak van de Hoge Raad valt ruimer uit. Volgens het college maakt het niet uit wanneer van de rekening waarop het geld voor de verbouwing is gestort, geld is gehaald voor de aankoop van bijvoorbeeld een auto. In de oude situatie schrapte de belastinginspecteur de renteaftrek in dit geval. De Hoge Raad vindt wel dat het geleende geld liquide voorhanden moet zijn voor de verbouwing of het onderhoud. Stimuleringsregelingen Vanaf 2001 kunnen gezinnen met een beperkt inkomen subsidie krijgen krachtens de Wet Bevordering Eigen Woningbezit. SenterNovem is de uitvoerende instantie. Deze wet (hierna te noemen Koopsubsidie) heeft als doel dat meer mensen met lagere of gemiddelde inkomens een eigen woning kunnen kopen. De Koopsubsidie is een maandelijkse belastingvrije bijdrage in de hypotheeklasten, die het aanschaffen van een eigen woning aantrekkelijker kan maken. De subsidie is afhankelijk van het toetsinkomen, koopsom, hypothecaire leensom en leeftijd. Het toetsinkomen wordt bepaald aan de hand van het bruto jaarinkomen plus dat van een eventuele medebewoner. Er is geen maximum gesteld aan het inkomen voor de Koopsubsidie, maar naarmate men meer verdient, zal de subsidie minder worden. Dit is echter ook afhankelijk van de hoogte van de hypotheeksom. Het is daardoor mogelijk dat het uiteindelijke bedrag aan subsidie op nul wordt vastgesteld. Om in aanmerking te komen voor een eigenwoningbijdrage gelden in ieder geval de volgende voorwaarden: Een aanvraag Koopsubsidie wordt binnen ongeveer twee weken afgerond met een voorlopige beschikking, waarvan de geldverstrekker een kopie ontvangt. De daarin vermelde contante waarde van de Koopsubsidie heeft de geldverstrekker nodig voor de aanvraag van de NHG. De Starterslening is een initiatief van Het Stimuleringsfonds Volkshuisvesting Nederlandse gemeenten (SVn; www.svn.nl) en een aantal grote en kleine gemeenten. Door de sterk gestegen prijzen van koopwoningen in de afgelopen jaren maken nieuwkomers op de koopwoningmarkt bij voorbaat weinig kans. Hun inkomen is meestal niet toereikend om de lasten van een bestaande of nieuwe koopwoning te kunnen dragen. Gemeenten die de Startersregeling voeren bieden huishoudens tot een bepaalde inkomensgrens de mogelijkheid om de woonlasten van hun eerste koopwoning te verlagen. Dat gaat met behulp van een heel aantrekkelijke lening, de zogeheten Starterslening.