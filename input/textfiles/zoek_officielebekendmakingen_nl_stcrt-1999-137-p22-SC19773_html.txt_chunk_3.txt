Uitgifte in erfpacht met overdracht van opstallen: over de waarde van
de gebouwen vermeerderd met de op de wijze, als onder a beschreven, gekapitaliseerde
canon, met dien verstande, dat de kapitalisatiefactor minimaal 5 moet bedragen. Indien een opstalrecht verleend wordt in samenhang met een huurovereenkomst
hetzelfde onroerend goed betreffende, wordt de grondslag van het tarief, indien
en voor zover bij de berekening van de overdrachtsbelasting geen rekening
met de huurprijs wordt gehouden, verhoogd met het tienvoud van de jaarlijkse
huurprijs, met dien verstande dat het tarief over niet meer berekend wordt
dan de waarde van het gehele onroerend goed, waarop de huurovereenkomst en
het opstalrecht betrekking hebben. Bij overdracht van eigendom, belast met erfpacht, opstal, beklemming,
vruchtgebruik of recht van gebruik en bewoning wordt het transporttarief I
2 berekend over de waarde (in normale gevallen gelijk aan het bedrag van prijs
en lasten) voor zover van toepassing zonder aftrek van de gekapitaliseerde
schuldplichtigheid of bijtelling van de waarde van door de erfpachter, opstalhouder
of beklemde meier of (vrucht-) gebruiker gestichte opstallen. Bij overdracht van eigendom, onder voorbehoud van vruchtgebruik, recht
van gebruik en bewoning, erfpacht, opstal of beklemming, wordt het transporttarief
I 2 berekend over de waarde van de volle eigendom. Indien meer dan één overdracht bij één akte
plaatsvindt, wordt het tarief over elke overdracht afzonderlijk berekend,
tenzij het betreft meer overdrachten door dezelfde overdragende partij aan
dezelfde verkrijgende partij. In dit laatste geval wordt het tarief berekend
over de totale waarde van wat door dezelfde partij wordt overgedragen. Met elkaar samenhangende overdrachten van naburig gelegen grond, waarop
door of namens de overdragende partij of door een tussenpersoon krachtens
aannemings- of andere bouwovereenkomst wordt of zal worden gebouwd A. Voor elke overdracht van grond, waarop door of namens de overdragende
partij of door een tussenpersoon gebouwd wordt, of zal worden gebouwd, wordt
in rekening gebracht de helft van het transporttarief I 2 berekend over het
bedrag dat gelijk is aan de totale tegenprestatie (koop-/aannemingssom), exclusief
de omzetbelasting. Dit tarief geldt per over te dragen kavel. Indien het gehele bouwcomplex
in totaal aan koop-/aannemingssomen (excl. B.T.W.) meer dan f 4 miljoen vertegenwoordigt,
dan dient in afwijking van het vorengaande per kavel minimaal in rekening
gebracht te worden hetgeen als tarief zou hebben gegolden indien de koop-/aannemingss-ommen
voor de kavels in totaal f 4 miljoen zouden hebben bedragen. Indien dit bedrag
lager uitvalt moet te allen tijde minimaal f 500,-- per kavel in rekening
worden gebracht. B. Werkzaamheden voor het vestigen van erfdienstbaarheden zijn normaliter
in het transporttarief begrepen. Moeten er echter bij bouwcomplexen bijzondere
regelingen getroffen worden (centraal antennesysteem, ingewikkelde erfdienstbaarheden
e.d.), dan zullen voor die werkzaamheden extra kosten in rekening kunnen worden
gebracht. C. Bij vestiging van een recht van erfpacht, opstal of beklemming (zie
sub I 4) en bij overdracht van blote eigendom (zie sub I 5), dient het transporttarief
I 7 naar analogie te worden toegepast. D. Als tussenpersoon wordt aangemerkt ieder, die met betrekking tot de
overdracht direct of indirect in zakelijke relatie staat met de overdragende
partij en/of de verkrijger. E. In het tarief is begrepen de medewerking van de notaris aan de opleveringsregeling
(de zogenaamde 5%-regeling).