Dit geldt met name voor oudere woningen. Een asbestonderzoek is daarom aan te raden bij de aankoop van een oudere woning. In de verkoopvoorwaarden van de makelaar is de aanwezigheid van asbest vaak opgenomen via de ouderdoms-/materialenclausule. Als er een kans op asbest in de woning bestaat, dan wordt er veelal een asbestclausule opgenomen in de koopovereenkomst. Bij eventuele verwijdering van asbesthoudende materialen moeten speciale maatregelen worden getroffen, die staan beschreven in de Milieuwet. De koper verklaart in de clausule dat hij hiermee bekend is. Hij vrijwaart daarmee de verkoper van iedere aansprakelijkheid als er inderdaad asbest wordt gevonden. Als na het tekenen van het koopcontract de koop van de woning niet doorgaat, dan moet de koper een bedrag aan de verkoper betalen. De bank verklaart met de afgifte van een bankgarantie dat zij garant staat voor dit bedrag als de koper zijn verplichtingen niet nakomt. In plaats van een bankgarantie te stellen kan de koper ook een waarborgsom storten. Vanaf het moment dat de koopovereenkomst van een woning tussen verkoper en koper is getekend, krijgt de koper drie dagen de tijd om zich te bedenken. Van deze drie dagen moeten er twee dagen werkdagen zijn. Eindigt de bedenktijd op een zaterdag, zondag of feestdag, dan wordt de termijn verlengd tot en met de eerstvolgende dag die dat niet is. Gedurende de bedenktijd kan de koper zonder opgaaf van reden afzien van de koop van de woning. De wijze waarop de koper dit moet mededelen aan de verkoper, staat in de koopovereenkomst beschreven. De overheid heeft belastingmaatregelen die gunstig zijn voor hypotheekconsumenten. Zo mag je verschillende posten die betrekking hebben op jouw hypotheek van jouw belastbare inkomen aftrekken. Hoe lager het belastbaar inkomen, hoe minder belasting je betaalt. Een ander woord voor belastingaftrek is hypotheekrenteaftrek. Hypotheekrente mag u aftrekken voor de inkomstenbelasting. Ook de kosten voor de hypotheekakte, de taxatie en de kosten voor Nationale Hypotheek Garantie zijn aftrekbaar. De aflossing van uw hypotheek is dat niet. Bij een huis kopen komt veel kijken. Als er gebreken zijn, kan je als koper een bedrag in depot laten houden, indien er iets bijvoorbeeld niet werkt tijdens de eindinspectie van een huis. Tijdens de eindinspectie wordt de woning gecontroleerd op hetgeen is afgesproken. Blijkt er bijvoorbeeld lekkage te zijn of een CV-ketel niet te werken, dan kan in overleg met beide partijen en de notaris besloten worden een bedrag in depot te houden. Dat bedrag wordt niet uitgekeerd aan verkoper totdat het geschil is opgelost. Tijdens het uitoefenen van hun beroep kan een makelaar een fout begaan. Aangezien deze fout uit hoofde van hun functie gemaakt wordt, noemt men dit beroepsaansprakelijkheid. Hiervoor kan de makelaar een verzekering afsluiten. Deze verzekering noemt men een beroepsaansprakelijkheidsverzekering. Een bestemmingsplan is een door de gemeente opgesteld plan waarin staat aangegeven waarvoor de grond of gebouwen gebruikt mogen worden. Het bestaat uit een plankaart, bebouwingsvoorschriften, toelichting en een exploitatieopzet. Daarin kunt u zien welke ontwikkelingen op gebied van o.a. bebouwing er mogelijk plaatsvinden. In de bebouwingsvoorschriften staan bouwmogelijkheden en bestemmingen in dat gebied aangegeven en worden verder bijvoorbeeld goothoogten, inhoud van de bouwwerken, rooilijnen, bebouwingsintensiteit etc. omschreven. Deze plannen kan je opvragen bij het gemeentehuis of via www.ruimtelijkeplannen.nl . Blokverwarming is de centrale verwarming van een aantal woningen, bijvoorbeeld in een flatgebouw, vanuit één ketelhuis. Bij blokverwarming is dus sprake van een collectieve afname van aardgas voor de warmte-opwekking voor individuele ruimteverwarming. Het bloot eigendom is het eigendomsrecht dat is bezwaard met een beperkt recht. Denk hierbij aan het bezwaren van een goed (bijvoorbeeld een woning) met een recht van vruchtgebruik. Door het vruchtgebruik is de (bloot) eigenaar beperkt in zijn eigendom, omdat hij dat recht van gebruik (door een ander) moet respecteren. De eigenaar van dat goed heeft dan het bloot eigendom. Je verkoopt je huis en je krijgt een bezichtiging. De potentiële koper is enthousiast en brengt een bod uit. En daar gaat het uiteraard allemaal om. Maar wat houdt dit in? Het bod is een bedrag waarvoor de potentiële koper het object (de woning, het appartement of het perceel) wil kopen. Afhankelijk van de fase waarin je je begint kan dit een openingsbod of een eindbod zijn. Vaak voegt men aan dit bod aanvullende voorwaarden toe. Bijvoorbeeld ontbindende voorwaarden, een opleveringsdatum en een opsomming van roerende en onroerende zaken. Het bod kan mondeling als schriftelijk uitgebracht worden. Het is echter alleen bindend als het op papier staat. Het ontvangen van een bod wil echter nog niet zeggen dat je in onderhandeling bent. Is het bod bijvoorbeeld te laag of zijn er voorwaarden aanwezig waar jij je niet in kan vinden als verkoper. Dan hoef je niet te reageren. Jullie zijn pas in onderhandeling wanneer jij als verkoper een tegenbod doet. Uiteraard adviseert jouw makelaar jou in de te kiezen strategie. Een hypotheek voortijdig geheel of gedeeltelijk aflossen kan geld kosten. De meeste banken rekenen een boeterente bij het vroegtijdig aflossen. Kijk dus goed naar de voorwaarden wanneer je een hypotheek afsluit. Wil je tussentijds aflossen? Sluit dan een hypotheek af waarbij dat boetevrij kan. Als “klant” verbreek je een overeenkomst / contract en daarvoor moet betaald worden. Een bouwdepot is een rekening waarop de hypotheek voor een nieuwbouwwoning wordt gestald en waarmee in termijnen de aannemer wordt betaald. Ook bij een verbouwing van een bestaande woning kan er sprake zijn van een depot. Het extra hypotheekbedrag wordt dan in een (ver) bouw- depot gezet. De verbouwingskosten worden vanuit deze rekening betaald. De wijze waarop een nieuw te bouwen huis wordt betaald. Dat gebeurt in termijnen, eerst de grond en vervolgens naarmate de bouw vordert de resterende termijnen. De hypotheek wordt op het moment van aankoop voor het gehele bedrag afgesloten en in depot gezet. Vanuit het depot worden de termijnen betaald. Over het bedrag in depot ontvangt men rente. Deze is soms lager dan de hypotheekrente die moet worden betaald over de opgenomen bedragen. De bouwkundig inspecteur stelt na inspectie en keuring van de woning een bouwkundig rapport op. Hij legt zijn bevindingen vast in het rapport. Daarbij maakt hij onderscheid tussen kosten die gemaakt moeten worden om het gebouw in stand te houden en de kosten die er op termijn aan zitten te komen.