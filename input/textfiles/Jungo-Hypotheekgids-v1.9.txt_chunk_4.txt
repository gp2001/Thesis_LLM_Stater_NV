Dit zijn gemeentes, provincies, hoogheemraadschappen of woningbouwverenigingen. Particuliere erfpachtovereenkomsten accepteren we niet. In de erfpachtovereenkomst moet de (resterende) duur van het recht van erfpacht staan. Als de overeenkomst voor 1 januari 1992 gesloten is, dan moet de (resterende) duur van het recht van erfpacht minimaal de helft van de looptijd van de lening zijn. Uitzondering is als in de overeenkomst staat dat het recht van erfpacht na de (resterende) duur onvoorwaardelijk wordt verlengd. Welke onderpanden voldoen niet? De volgende onderpanden kun je niet financieren met een Jungo hypotheek:  • Woonboerderijen; • Woonboten; • Woonwagens; • Caravans; • Woningen in het buitenland; • Recreatiewoningen; • Woon-/winkelpanden (combinatiepanden); • Woningen op een bedrijventerrein; • Beleggingspanden; • Rechten van opstal; • Verhuurde en deels verhuurde onderpanden, met uitzondering van verhuur in het kader van de leegstandswet en van tijdelijke recreatieve verhuur (maximaal 60 dagen per jaar, nooit langer dan 4 weken achtereen en de opstalverzekering moet de tijdelijke verhuur dekken); • Serviceflats; • Coöperatieve flat exploitatieverenigingen; • Nieuwbouw met bouwdepot. Overige bepalingen Jungo hanteert de volgende aanvullende bepalingen:  • Wij brengen geen aanbod uit als het onderpand nog niet bekend is; • Wij brengen binnen 6 maanden geen nieuw aanbod uit wanneer de combinatie onderpand, aanvrager en adviseur gelijk is; • Alleen een hypotheekadviseur met de juiste vergunningen kan bij ons een aanbod aanvragen; • Het is niet mogelijk rechtstreeks, zonder bemiddeling door een onafhankelijke hypotheekadviseur, een aanbod aan te vragen bij ons. 16  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl Productkenmerken Jungo hypotheek Jungo is de eerste écht vernieuwende hypotheekverstrekker van Nederland. De Jungo hypotheek is de eerste people-to-people hypotheek, waar mensen elkaar kunnen helpen aan enerzijds een goedkopere hypotheek en anderzijds een interessante investering. Een echte win-win situatie. Wanneer het definitief aanbod geaccepteerd wordt, garanderen we een voordelige hypotheek met goede voorwaarden. Vervolgens kan de hypotheek nog goedkoper worden als de crowd mee investeert. Algemene Kenmerken Minimale leensom € 100.000  Maximale leensom 100% van de getaxeerde marktwaarde met een maximum van € 750.000 Minimale verhoging € 10.000 Looptijd Minimaal 10 en maximaal 30 jaar NHG Niet mogelijk Bouwdepot Niet mogelijk    Hypothecaire zekerheid Als zekerheid vestigt Jungo een eerste recht van hypotheek op het onderpand. Roerende zaken Het is niet mogelijk om roerende zaken mee te nemen in de koopsom. Roerende zaken zijn zaken die niet nagelvast aan de woning vastzitten, bijvoorbeeld gordijnen of vloerbedekking. Hogere inschrijving Een hogere inschrijving voor heropnames is niet mogelijk. De aanvrager kan onder voorwaarden een hypotheek wel verhogen. Zie hiervoor onder “Verhogen”. Jungo hanteert, net als andere hypotheekaanbieders, een opslag om het risico op achterstallige rente en kosten bij gedwongen verkoop af te dekken. Wij schrijven daarom standaard 35% boven de leensom in. 17  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl  Rente Rentevast periode Wij bieden rentevast perioden van 10, 15, 20, 25 en 30 jaar. Op onze website vind je altijd de actuele tarieven. Kijk daarvoor op https://www.jungo.nl/rentes . Toetsrente Wij toetsen op basis van de offerte rente, inclusief de beheervergoeding. We rekenen daarbij met de aanname dat er geen crowd meedoet. De uiteindelijke rente bij passeren kan dus lager zijn als de crowd campagne succesvol is. Wanneer de rentevast periode korter is dan 10 jaar toetsen we op de door de AFM gepubliceerde toetsrente. Looptijd voor toetsing De Jungo hypotheek heeft bij aanvang altijd iets hogere maandlasten als gevolg van de snellere aflossing. Bij een looptijd van de hypotheek van 26 jaar of langer is de maandlast in maand 1 in alle gevallen (vrijwel) gelijk. Om die reden toetsen we Jungo hypotheken met een looptijd van 26 jaar of langer op 30 jaar. Bij een looptijd van 25 jaar of korter wordt getoetst op de werkelijke looptijd. Belangrijk. Het is, ongeacht de looptijd van de hypotheek, van groot belang dat je als adviseur bij de klant toetst of de klant zich bewust is van de hogere lasten bij aanvang en of die werkelijke lasten bij de klant passen. Rente bij passeren Jungo stelt de rente vast op het moment dat de aanvraag binnenkomt. Deze rente staat in het renteaanbod (voor acceptatie) en in het definitieve aanbod (na acceptatie). Die rente noemen we de offerte rente. Dat is ook de rente die geldt bij passeren. Deze kan alleen wijzigen doordat: 1. Er geld wordt opgehaald met een crowd campagne; 2. De aanvraag wordt gewijzigd (bijvoorbeeld andere LTV of andere rentevast periode). Belangrijk. Bij vaststelling van de rente naar aanleiding van een wijziging van de aanvraag, wordt de rentetabel gehanteerd zoals die gold op het moment dat de oorspronkelijke aanvraag bij Jungo binnenkwam. Automatische rentedaling Bij iedere aflossing wordt de rente maandelijks automatisch verlaagd, tot aan 80% van de oorspronkelijk getaxeerde marktwaarde. Daarna daalt het nogmaals bij 67,5%. Waardeverandering van het onderpand leidt niet tot een aanpassing van de rente. 18  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl Renteberekening De te betalen rente wordt berekend vanaf het moment dat het geld is overgeboekt naar de notaris. Aflossing Bij de Jungo hypotheek lost de aanvrager bij de start lineair af, tot aan 80% van de oorspronkelijk getaxeerde marktwaarde. Vervolgens wordt het resterend saldo volledig annuïtair afgelost. Belangrijk. Het is niet mogelijk om aflossingsvrije-, spaar-, beleggings- of leven-leningdelen mee te nemen in een nieuwe Jungo hypotheek. Betalingswijze De rente, aflossing en eventuele kosten brengen we maandelijks achteraf in rekening. Wij incasseren alle betalingen op de eerste werkdag van de maand over de voorgaande maand. Dit incasseren we van een Nederlandse bankrekening op naam van de aanvrager(s). Wijzigingen van een bestaande lening Extra aflossen Er geldt een minimumbedrag van € 500 per extra aflossing. Als de aanvrager de volledige hypotheek in één keer wil aflossen, dan moet hij of zij dat minimaal 5 dagen van tevoren schriftelijk of per e-mail (klanten@jungo.nl) laten weten aan Jungo. Vervroegd aflossen zonder vergoeding Vervroegde aflossing van de hypotheek gebeurt zonder vergoeding van de kosten in de volgende situaties:  • Bij aflossing van (een deel van) de hypotheek boven 90% van de oorspronkelijke marktwaarde van je woning; • Bij een aflossing die aantoonbaar uit eigen middelen is; • Bij overlijden van (een van) de geldnemer(s), als aflossing binnen 12 maanden na overlijden plaatsvindt; • Bij overlijden van (een van) de geldnemer(s), als de gehele hypotheek wordt afgelost met een uitkering van een verzekering of polis die uitkeert als gevolg van het overlijden; • Bij verkoop van de woning, onder voorwaarde dat je dan ook verhuist; • Op het einde van de rentevast periode; • Bij volledige aflossing als de woning verloren is gegaan, bijvoorbeeld door brand; • Als de actuele rente bij Jungo hoger is dan de rente op jouw hypotheek. 19  Jungo Hypotheekgids v1.9.docx
Jungo - Goed voor elkaar
Copyright © 2019 Jungo – www.jungo.nl In alle andere gevallen mag de aanvrager per kalenderjaar 10% van de oorspronkelijke hoofdsom zonder extra kosten aflossen. Vervroegd aflossen met vergoeding  De aanvrager is dus alleen een vergoeding verschuldigd als de rente is gedaald én een van bovenstaande situaties niet van toepassing is.