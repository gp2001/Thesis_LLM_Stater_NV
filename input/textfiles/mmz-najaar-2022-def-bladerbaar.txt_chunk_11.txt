2006: de eerste
‘mantelzorgmakelaar’. 2006: project allochtone
mantelzorgers met als gevolg een
enorme toeloop van allochtone
mantelzorgers. 2010: het steunpunt wordt ook
Kenniscentrum. Doel:
partnerorganisaties bewustmaken
van de mantelzorgproblematiek
zodat zij mantelzorgers kunnen
ondersteunen. 2014: oprichting AMWAHT-
opleiding (Alle Mantelzorgers
Werken Aan Hun Toekomst). Mantelzorgers van Marokkaanse
en Turkse afkomst ronden deze
opleiding bij SMU af en zetten zelf
lotgenotengroepen op. 2016-2022: de Buurtteams gaan
mantelzorgers individueel
ondersteunen. Mantelzorg
Utrecht blijft adviseren bij
complexe vragen en
groepsgericht, biedt informatie,
trainingen en waardering en richt
zich ook op jonge mantelzorgers. Tekst: Annemarie van Dijk30
'Durf hulp vragen'
UTRECHTSE MANTELZORGER IN BEELDUTRECHTSE MANTELZORGER IN BEELD
Jorden van Luxemburg (36) is
bij de gemeente Utrecht de
contactpersoon voor ons
Steunpunt Mantelzorg. Zelf was
hij ook jarenlang mantelzorger. ‘Daardoor kan ik me goed inleven
in andere mantelzorgers.’
Jorden: ‘Pas toen ik deze baan
kreeg, besefte ik: ik ben óók
mantelzorger geweest! Destijds
voelde ik me helemaal niet zo. Ik
vond het vanzelfsprekend dat ik
voor mijn vrouw Rianne zorgde
toen ze in 2014 darmkanker kreeg. Ze had goede momenten maar ook
heel slechte. Ik deed dan wat nodig
was in het huishouden, ging met
haar naar ziekenhuisafspraken en
hielp haar met haar stoma. Daarnaast bleven we zoveel
mogelijk ons oude leven leiden, dat
vonden we prettig. Ik bleef
bijvoorbeeld fulltime werken. Het
was fijn om even iets voor mezelf
te hebben, mijn hoofd leeg te
maken. Het scheelde dat ik werd
ontzien op mijn werk. Mijncollega’s toonden alle begrip,
namen werk van me over als het
me even te veel werd. Verder had
ik een groot netwerk om me heen
van vrienden en familie dat me
ondersteunde. Daardoor hield ik
het allemaal vol, al was het soms
zwaar.’
Fijne uitlaatklep
‘Wat ik heb geleerd in die tijd? Dat
je hulp mag vragen aan anderen. Zo vroeg ik weleens of de buren
een boodschap wilden doen en of
vrienden bij Rianne wilden zijn
toen ik de Marathon Rotterdam
ging lopen. En toen zij een dure
pruik moest omdat ze haar haren
verloor door de chemo, vroegen
we aan al onze vrienden en
familieleden een kleine bijdrage
hiervoor. Je hoeft je echt niet
bezwaard te voelen als je vraagt
of anderen iets voor je willen doen,
merkte ik. Mensen zijn juist blij als
ze iets kunnen betekenen. Verder
is het goed om als mantelzorger
iets voor jezelf te doen waarvan je
energie krijgt. Ook voor diegene
voor wie je zorgt is het belangrijk
dat jij goed in je vel zit. Bij mij
was hardlopen een fijne
uitlaatklep.’
Opgekropte emoties
‘Het zwaarste onderdeel van
mantelzorgen vond ik het
emotionele stuk. Rianne bleek
helaas uitzaaiingen te hebben in
haar longen en lever. Ze kon niet
meer genezen.