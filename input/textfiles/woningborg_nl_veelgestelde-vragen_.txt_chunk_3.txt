Op dit moment wordt een maximale termijn van 9 maanden, na uw ondertekening van de overeenkomst, toegestaan. Veel voorkomende opschortende voorwaarden zijn: Schriftelijk verlengingsvoorstel Worden de opschortende voorwaarden niet tijdig vervuld, dan geldt er geen overeenkomst meer tussen partijen. Om dit effect te voorkomen, zal de ondernemer in de meeste gevallen vóór het verstrijken van de termijn een schriftelijk verlengingsvoorstel aan u doen. De keuze is dan aan u. Heeft u geen interesse meer, stemt u niet in met het verlengingsvoorstel. Heeft u nog wel interesse, dient u tijdig en schriftelijk in te stemmen met het verlengingsvoorstel. Indien het verlengingsvoorstel door één van de partijen pas na het verlopen van de oorspronkelijke termijn van de opschortende voorwaarden wordt getekend, wordt alsnog geacht dat de overeenkomst niet tot stand is gekomen. Welke artikelen worden vaak mee opgeschort? In het artikel waarin de opschortende voorwaarden zijn opgenomen in uw overeenkomst, wordt meestal ook een aantal artikelen uit uw overeenkomst en de bijbehorende Algemene Voorwaarden genoemd waarvan de werking ‘mee opschort’. Zo wordt bijvoorbeeld standaard in de Algemene Voorwaarden bepaald, dat de bouw moet starten binnen 6 maanden nadat u de overeenkomst heeft getekend. Door het expliciet noemen van dit artikel bij de opschortende voorwaarden, gaat de termijn van 6 maanden niet in vanaf het moment van uw ondertekening van de overeenkomst, maar pas vanaf het moment dat aan de laatste van alle opschortende voorwaarden is voldaan. Wanneer ga ik naar de notaris? Houdt u er in geval van opschortende voorwaarden rekening mee, dat u pas naar de notaris gaat nadat de opschortende voorwaarden tijdig zijn vervuld en de overeenkomst niet meer kan worden ontbonden vanwege het niet verkrijgen van de financiering of het Woningborg-certificaat. Is er sprake van levering middels Groninger akte, dan gelden er andere regels voor het moment van notariële levering. Het kan dus gebeuren dat er tussen het moment dat u de overeenkomst heeft getekend en het moment van de notariële levering van de grond ruim een jaar zit. En dan moet de verdere realisatie van de door u gekochte woning nog plaatsvinden. Op zich dus geen ongebruikelijke situatie, maar wel iets om van te voren op bedacht te zijn.