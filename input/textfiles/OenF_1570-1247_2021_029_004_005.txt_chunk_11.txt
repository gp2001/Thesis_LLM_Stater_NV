58 lid 1 Fw. 62 De overdracht als zodanig echter wel, zij het met inachtneming van de nemo plus -regel (het regis -
tergoed blijft bezwaard met hypotheek). Dit artikel uit Onderneming en Financiering is gepubliceerd door Boom juridisch en is bestemd voor anonieme bezoekerOnderneming en Financiering 2021 (29) 4
doi: 10.5553/OenF/15701247202102900400584M. Broere & M. Heddema
ondervinden van een zodanige splitsing van zijn hypotheekrecht, zijn wij – in lijn
met wat Booms verdedigt met betrekking tot kwantitatieve splitsing van met een
beperkt recht bezwaard goed – van mening dat het derde scenario de voorkeur
verdient. Ons meest zwaarwegende argument hiervoor is (zoals eerder genoemd)
dat het tweede scenario leidt tot een vorm van relativering van de voorwaardelijke
eigendomsrechten van de vervreemder en de verkrijger (hetgeen wij systematisch
onwenselijk vinden), terwijl de belangen van de beperkt gerechtigde onzes inziens
in het derde scenario voldoende gewaarborgd zijn door het goederenrechtelijk ge -
volg. Bovendien is het de vraag of de prioriteitsregel met betrekking tot het onder -
havige geval meer met zich brengt dan het droit de suite . De Uitgaande Financier
kan immers in beginsel door uitwinning van beide eigendomsrechten aan een exe -
cutiekoper de volle eigendom verschaffen. Hierbij verdient opmerking dat de door
ons voorgestelde constructie enkel werkt bij toepassing van het derde scenario, nu
bij toepassing van het tweede scenario voor de hypotheekhouder geldt dat hij één
hypotheekrecht heeft op onvoorwaardelijke eigendom. Daardoor kun je in het
tweede scenario niet toekomen aan afstand c.q. opzegging of rangwisseling63 van
het hypotheekrecht op de eigendom onder ontbindende voorwaarde en behoud
van een hypotheekrecht op de eigendom onder opschortende voorwaarde. 7 Aanpassing van de huidige praktijk
Zoals te doen gebruikelijk zal de theorie pas in praktijk worden gebracht nadat de
Hoge Raad zich expliciet over de rechtsvragen heeft uitgelaten die wij behandelden
in paragraaf 5 en 6. Tot de Hoge Raad duidelijkheid verschaft over de mogelijkheid
en gevolgen van de toepassing van Rabobank/Reuser op de onderhavige situatie zal
een Uitgaande Financier waarschijnlijk niet zonder meer bereid zijn om mee te
werken aan een dergelijke constructie64 en blijft het onderhavige een vooral theo -
retische discussie. Dat neemt niet weg dat de voorliggende hoofdvraag beantwoor -
ding verdient: zou de huidige praktijk65 kunnen worden aangepast teneinde meer
recht te doen aan de belangen van de Inkomende Financier? De Inkomende Financier komt pas in beeld op het moment dat de koper de gelden
nodig heeft om de koopprijs te voldoen. Bij gebruik van de Groninger akte valt dat
moment niet samen met het moment van levering en overdracht. Op het moment
dat de koopprijs door koper (dan wel de Inkomende Financier) wordt voldaan door
storting op de kwaliteitsrekening van de notaris, vervalt de ontbindende voor -
waarde waaronder het registergoed was overgedragen aan koper. Daarmee is de
koper vanaf dat moment onvoorwaardelijk eigenaar van het registergoed. De nota -
ris stelt ten bewijze daarvan een ‘akte van kwijting en constatering verval van de
63 Art. 3:262 BW. 64 Waarbij de Inkomende Financier een eersterangs hypotheekrecht heeft op het eigendomsrecht
onder ontbindende voorwaarde van de koper en de Uitgaande Financier een eersterangs hypotheek -
recht heeft op het eigendomsrecht onder opschortende voorwaarde van de verkoper. Zie verder
par. 5. 65 Waarin het hypotheekrecht van de Inkomende Financier tweederangs is tot en met doorhaling van
het eersterangs hypotheekrecht. Dit artikel uit Onderneming en Financiering is gepubliceerd door Boom juridisch en is bestemd voor anonieme bezoekerDe financiering van ‘Groninger akte’-transacties na het arrest Rabobank/Reuser
Onderneming en Financiering 2021 (29) 4
doi: 10.5553/OenF/15701247202102900400585ontbindende voorwaarde’ op. Die akte wordt ingeschreven in het Kadaster. Zoals
bij de meeste vastgoedtransacties zal de Uitgaande Financier dan worden afgelost
en zal de notaris een royementsakte passeren en inschrijven in het Kadaster. Zoals
in paragraaf 3 uitvoerig beschreven, stelt de Inkomende Financier normaliter de
voorwaarde van vestiging van een eersterangs hypotheekrecht op het registergoed
voor het door de financier te verstrekken krediet. Nu wij betogen dat Rabobank/Reuser analoog kan worden toegepast op de onder -
havige situatie en het hypotheekrecht van de Uitgaande Financier zich ten gevolge
daarvan splitst over de beide voorwaardelijke eigendomsrechten, kan de huidige
praktijk (die daar niet van uitgaat) worden aangepast om meer recht te doen aan de
positie van de Inkomende Financier. De Inkomende Financier is dan niet veroor -
deeld tot een tweede hypotheek, maar kan, weliswaar alleen met medewerking van
de Uitgaande Financier die (i) afstand doet van zijn hypotheekrecht c.q. zijn hypo -
theekrecht opzegt of (ii) meewerkt aan een rangwisseling van zijn hypotheekrecht
op de voorwaardelijke eigendom van de koper, een eersterangs hypotheekrecht
verkrijgen op het eigendomsrecht onder ontbindende voorwaarde. De Uitgaande
Financier behoudt zijn eersterangs hypotheekrecht op het eigendomsrecht onder
opschortende voorwaarde. De Uitgaande Financier zal wat water bij de wijn moe -
ten doen ten opzichte van de huidige situatie, maar de positie van beide financiers
is ook bij een aanpassing van de huidige praktijk door goederenrechtelijke waarbor -
gen omkleed. De huidige situatie doet wat ons betreft onvoldoende recht aan de
positie van de Inkomende Financier en een betere balans is mogelijk en wenselijk. Aan voorgaande zal dan ook praktisch invulling moeten worden gegeven. Het eer -
sterangs hypotheekrecht van de Uitgaande Financier op het eigendomsrecht onder
ontbindende voorwaarde van de koper vervalt onzes inziens (conform het in par. 6
beschreven derde scenario) niet van rechtswege. Hij zal dus afstand moeten doen
van zijn hypotheekrecht c.q. het hypotheekrecht moeten opzeggen of mee moeten
werken aan een rangwisseling, voor zover dit hypotheekrecht rust op het eigen -
domsrecht onder ontbindende voorwaarde. Vervolgens zal een en ander door de
notaris worden verwerkt in het Kadaster.66 Maar welke reden heeft de Uitgaande
Financier om in te stemmen met een dergelijke constructie? Wat ons betreft de -
zelfde reden als de reden waarom de Uitgaande Financier in de regel in zal stem -
men met het vestigen van een tweederangs hypotheekrecht ten gunste van een
Inkomende Financier, namelijk dat hij volledig afgelost zal worden (mede) uit de
door de Inkomende Financier te verstrekken lening. Indien de wet ruimte laat voor
een meer gebalanceerde, bovendien met goederenrechtelijke waarborgen omklede,
verhouding tussen de Uitgaande Financier en de Inkomende Financier dan de hui -
dige, zal een Inkomende Financier de voorwaarde stellen dat deze ruimte wordt
benut en er dus ten gunste van hem een eerste- en geen tweederangs hypotheek -
recht wordt gevestigd. Zolang (onder meer) niet aan deze voorwaarde wordt vol -
daan, stelt de Inkomende Financier de lening niet ter beschikking, en dat betekent
66 De doorhaling van het hypotheekrecht betreft een louter administratieve handeling en is dus geen
constitutief vereiste voor het tenietgaan ervan. Wel is de doorhaling relevant in het kader van
derdenwerking/-bescherming (vgl. art. 3:22 e.v.