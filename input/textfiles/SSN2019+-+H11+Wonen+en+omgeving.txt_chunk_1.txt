11 Wonen en omgeving
Jeanet Kullberg en Michiel Ras
– Het aantal verhuizingen en de verhuiswens zijn toegenomen. – Woningnieuwbouw kan de vraag niet bijhouden; de wachttijden  voor een sociale huur-
woning lopen op en jongeren gaan later uit huis. – Jongeren wonen steeds vaker in relatief dure particuliere huurwoningen en steeds later in
een koophuis. – De verduurzaming van de woningvoorraad verloopt traag. Duurzaamheidsinvesteringen in
woningen zijn vooral praktisch gemotiveerd; nog geen 10% doet het primair voor het milieu. – De reële woonlasten zijn tussen 2009 en 2018 gedaald bij eigenaren en licht gestegen bij
huurders. – Starten in een koopwoning is vaak duur; ongeveer een derde krijgt hulp van familie. – Nederlanders zijn van alle Europeanen het meest tevreden met hun woonsituatie; wel is er
een afname van de tevredenheid met huurwoningen. – Ontevreden ondanks hoge woonkwaliteit is men zeer zelden; tevreden ondanks relatief lage
kwaliteit komt wel veel voor, met name onder de groepen met een laag inkomen, jongeren
en bewoners in gebieden met veel druk op de woningmarkt. 11.1 Accent op duurzaamheid in het landelijke woonbeleid
Ontwikkelingen op de woningmarkt
De afgelopen jaren is de woningmarkt, na een periode van crisis, weer op stoom geraakt,
net als de economie. Dit laat zich zien in een toename van het aantal verhuizingen, stij-
gende woningprijzen in grote delen van het land en wachtlijsten voor kandidaten voor een
sociale huurwoning. De nieuwbouw van woningen om aan de toegenomen vraag te kun-
nen voldoen, blijft  hierbij achter. Woonbeleid: nadruk op duurzaamheid en op particuliere verhuur
De tijd van uitvoerige rijksnota’s over wonen ligt ver achter ons. De eerste twee kabinetten
Rutte  hadden in het Regeerakkoord (2010) als speerpunten meer ruimte voor het bedrijfs-
leven en de bouw van woningen, ook in het Groene Hart, en ruimte voor particulier
opdrachtgeverschap. Daarnaast kwam er meer toezicht op de woningcorporaties,
gebeurde toewijzing van sociale huurwoningen overwegend aan de lagere inkomens,
kwam er een extra huurverhoging voor huurders met een hoog inkomen en kregen huur-
ders het recht om hun corporatiewoning te kopen. Ook werd het zogenaamde krachtwijk-
enbeleid definitief  beëindigd. In het Regeerakkoord Bruggen slaan  (2012) werd de hypo-
theekrenteaftrek  beperkt en aflossingsvrije  hypotheken kwamen niet langer in aanmerking
voor hypotheekrenteaftrek  (alleen bij nieuw afgesloten hypotheken). Woningcorporaties
moesten weer dienstbaar worden en scheefwonen werd opnieuw aangepakt. Het Regeer-
275 w o n e n  e n o m g e v i n gakkoord Vertrouwen in de toekomst  (2017) spreekt voor het eerst sinds decennia niet meer
over bevorderen van het eigenwoningbezit als rijksdoelstelling. ‘We geven prioriteit aan
middenhuurwoningen in de vrije sector’, aldus het akkoord. Opnieuw is woningbouw een
aandachtspunt (belemmeringen wegnemen), net als de zeer geleidelijke reductie van de
hypotheekrenteaftrek;  meer betaalbare huurwoningen in de vrije sector zijn gewenst, cor-
poraties moeten zich beperken tot hun kerntaak. In de Woningwet van 2015 was dit laatste
al uitgewerkt en gespecificeerd:  de mogelijkheden voor corporaties om in de vrije sector te
bouwen zijn gereduceerd en de uitgaven aan ‘leefbaarheid’  zijn teruggeschroefd en genor-
meerd tot een bedrag van 130 euro per jaar per woning. Mede naar aanleiding van een alar-
merende rapportage over achteruitgang van de leefbaarheid  in buurten met veel corpora-
tiewoningen (Leidelmeijer et al. 2018) heeft  de huidige minister van Binnenlandse Zaken en
Koninkrijksrelaties ( bzk) aangekondigd de teugels voor de woningcorporaties weer iets te
zullen laten vieren.1 Rijksbeleid ten behoeve van leefbare  wijken geldt alleen nog voor Rot-
terdam-Zuid. In het Regeerakkoord Vertrouwen in de toekomst  is er naar verhouding veel aandacht voor
verduurzaming van de gebouwde omgeving. Het gaat dan allereerst om woningisolatie,
zowel bij woningcorporaties als in de particuliere sector, om zonnepanelen ten behoeve
van duurzame stroomvoorziening en, op kleinere schaal, om afkoppeling  van het aardgas
als verwarmingsbron. Dat laatste wordt nagestreefd voor jaarlijks 50.000 nieuwbouw-
woningen en voor 30.000 tot 50.000 bestaande woningen. In deze editie van de ssn benutten  we het juist verschenen WoON 2018-onderzoek. Ruim
67.000 respondenten zijn uitvoerig bevraagd over hun wooncondities en -tevredenheid. De resultaten van dit onderzoek zijn op hoofdlijnen ook al beschreven, met een accent op
het functioneren van de woningmarkt, in bzk 2019. In deze editie besteden we meer dan
voorheen aandacht aan het thema duurzaamheid. Ook gaan we in op de centrale leidraad:
objectieve kenmerken versus ervaren kwaliteit van wonen, en eventuele opvallende discre-
panties daartussen. 11.2 De objectieve woonsituatie
In deze paragraaf kijken we naar de objectieve woonomstandigheden van Nederlanders,
waarbij we ook wat uitvoeriger kijken naar mensen die geen zelfstandige woning hebben. Woningbouw kan de huishoudensgroei niet bijhouden
Sinds 2009 is het aantal huishoudens in Nederland met ruim een half miljoen toegenomen
(zie hoofdstuk 2). De voorraad zelfstandige woningen nam ook toe, maar met ongeveer
70.000 minder. Dit verschil werd grotendeels opgevangen door de toename van het aantal
zelfstandige wooneenheden en bewoonde andere ruimten zoals woonwagens, woon-
schepen en vakantiewoningen (figuur  11.1). Een wooneenheid is een woongelegenheid
waar in elk geval de entree gedeeld wordt met andere eenheden in hetzelfde gebouw. Bij
onzelfstandige wooneenheden wordt ook de keuken of het sanitair gedeeld. In de crisis-
jaren nam het aantal huishoudens dat bij anderen inwoont (niet in het ouderlijk huis) ook
276 w o n e n  e n o m g e v i n gtoe, maar dat is de laatste jaren weer bijna even snel gedaald. Het aantal onzelfstandige
wooneenheden, met gedeelde keuken of sanitair, is na de crisis per saldo gedaald ten
opzichte van 2009. Alles bijeen gaat het om bijna 400.000 alternatieve woonvoorzienin-
gen. In figuur  11.1 is de potentiële woningvraag, zoals die van jongeren die nog thuis
wonen, niet te zien (hierop komen we later in deze paragraaf terug). Figuur 11.1
Bijna 400.000 huishoudens in wooneenheden, woonschepen of caravans of inwonend
Huishoudens in zelfstandige woningen en andere woonvoorzieningen, 2009-2018 (in aantallen)
2009 2012 2015 20186.400.0006.600.0006.800.0007.000.0007.200.0007.400.0007.600.0007.800.0008.000.000
woningzelfstandige woon-
eenheidonzelfstandige woon-eenheidbewoonde andere ruimteinwonend huishoudenscp.nl
Bron: cbs (WoON’09-’18)
Nadat de nieuwbouw in de crisisjaren scherp was teruggevallen, is ze vanaf 2014 wel weer
wat toegenomen (figuur  11.2), maar niet genoeg om aan de vraag te kunnen voldoen. Het
cpb onderzocht wat de belemmeringen waren. Naast het feit dat door de crisisjaren het
aantal werknemers in de bouwsector afnam en nog niet op het oude peil terug is, speelt
volgens cpb (Michielsen et al.