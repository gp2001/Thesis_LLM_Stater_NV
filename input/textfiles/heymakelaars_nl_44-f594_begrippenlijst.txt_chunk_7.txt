OPTIE Een optie wordt soms gebruikt bij de aankoop van een nieuwbouwhuis of kavel. Als je een optie neemt dan heb je de woning of kavel nog niet gekocht, maar ben je op dat moment wel de enige die de woning of kavel kan kopen. Je bent in dit stadium nog niet verplicht om de woning of kavel te kopen. De optie vervalt na een bepaalde tijd of als je aangeeft de woning of kavel toch niet te kopen. OUDERDOMSCLAUSULE Hey! Makelaars gebruikt voor woningen van voor 1993 een ouderdomsclausule. Dit houdt in dat de verkoper uitsluit dat hij kan worden aangesproken op gebreken die voortkomen uit de leeftijd van de woning. OVERBRUGGINGSKREDIET Een overbruggingskrediet wordt gebruikt als er al een huis gekocht is, maar de oude woning nog niet verkocht is en een stuk overwaarde meegenomen moet worden naar de nieuwe woning. Om deze periode te overbruggen en de (verwachte) overwaarde toch te kunnen gebruiken wordt een overbruggingskrediet gebruikt. OVERDRACHTSBELASTING De aankoop van een bestaande woning is belast met overdrachtsbelasting. De exacte overdrachtsbelasting is afhankelijk van jouw situatie en verandert regelmatig. De laatste stand van zaken kun je vinden op de website van de Belastingdienst. OVERWAARDE Overwaarde is het verschil tussen de hypotheek en de (verwachte) verkoopwaarde van de woning. PASSEREN Met passeren wordt het passeren van de leveringakte bij de notaris bedoeld en is dus de juridische levering van de woning. PENTHOUSE Een penthouse is de bovenste verdieping van een appartement en kenmerkt zich door extra luxe. Meestal wijken ze af van de onderliggende appartementen en hebben bijvoorbeeld een groter balkon of dakterras. Omdat het penthouse op de bovenste verdieping ligt, hebben ze vaak een mooi uitzicht. PORTIEKWONING Portiekwoningen grenzen aan een gemeenschappelijk portiek. Het portiek is het gemeenschappelijke trappenhuis van waaruit de portiekwoningen toegankelijk zijn. Woningen tot de jaren 50 hebben meestal een open portiek en vanaf de jaren 50 een afgesloten portiek. RECHT VAN ERFPACHT Erfpacht is een zakelijk recht om een stuk grond te gebruiken waarvan iemand anders de eigenaar is. In deze situatie betaal je een vergoeding (het canon) aan de eigenaar. In de praktijk betekent dit dat je de grond ‘huurt’ en eigenaar bent van de woning op deze grond. RECHT VAN OVERPAD Het recht van overpad is het recht om gebruik te maken van de grond van een ander. Dit gaat vaak over het recht om via de grond van een ander bij de eigen woning te komen. Er kunnen aanvullende afspraken zijn over bijvoorbeeld onderhoud, maar ook of het recht van overpad alleen te voet is. Als één van de twee woningen/percelen verkocht wordt dan blijft het recht van overpad in stand. Dit wordt altijd in de koopakte opgenomen. REFERENTIES Met referenties worden vergelijkbare woningen bedoeld die gebruikt worden ter vergelijking een taxatie of waardeschatting van een woning. Dit kunnen bijvoorbeeld woningen uit dezelfde straat zijn of dezelfde wijk met een vergelijkbare grootte en ligging. RESERVEFONDS Het reservefonds is een bankrekening van de Vereniging van Eigenaren (VvE) waarop de maandelijkse VvE-bijdrage wordt gestort. Dit fonds wordt gebruikt voor het onderhoud van het gebouw en bijvoorbeeld het schoonmaken van de gezamenlijke ruimtes. ROERENDE ZAKEN OF GOEDEREN Roerende zaken of goederen zijn zaken of goederen die niet ‘nagelvast’ zitten en die dus gemakkelijke meegenomen kunnen worden. Dit kunnen bijvoorbeeld de gordijnen, zonneschermen en laminaatvloer zijn. Deze zaken staan op de roerende zakenlijst vermeldt. ROERENDE ZAKENLIJST Alle roerende zaken of goederen staan op de roerende zakenlijst vermeldt. Hierin wordt vermeldt of de goederen of zaken achterblijven, meegaan of ter overname worden aangeboden. Deze lijst wordt toegevoegd aan het koopcontract en dus is het van belang dat deze volledig, duidelijk en correct is.