Artikel 29. Kindregelingen algemeen Alle kinderen in Nederland moeten mee kunnen doen. Deze regelingen bieden kinderen de mogelijkheid deel te nemen aan binnen- en buitenschoolse activiteiten. Lid 2 Er is gekozen voor een termijn van 6 maanden, omdat bij aanvang van een inkomen op minimumniveau daarvoor wellicht de kosten wel hadden kunnen worden betaald. Daarnaast is het zo dat als iemand een hoger inkomen heeft en terugvalt op een minimuminkomen, de reserves ontstaan uit dat eerdere inkomen, na een periode van 6 maanden op zullen zijn. Voorkomen wordt hiermee dat iemand direct een beroep kan doen op onderstaande kosten. Artikel 30. Kindregelingen Lid 1 Ouders van schoolgaande kinderen worden geconfronteerd met een aantal indirecte kosten, zoals de ouderbijdrage voor school, een extra jas, verjaardagspartijtjes van klasgenoten. Deze indirecte kosten moeten uit het reguliere inkomen worden voldaan. Ouders met een minimuminkomen kunnen deze kosten vaak niet betalen. In het voortgezet onderwijs zijn de indirecte schoolkosten hoger dan op de basisschool, daarom is de tegemoetkoming voor schoolgaande kinderen in het voortgezet onderwijs vastgesteld op een hoger bedrag. Bij een overgang naar het voortgezet onderwijs komen er extra kosten: de aanschaf van een fiets, tas, regenkleding e.d. Daarom is er voor gekozen om bij de overgang naar het voortgezet onderwijs eenmalig een extra bedrag toe te kennen, boven op de reguliere tegemoetkoming. Lid 2 Omdat het kindgebondenbudget, geen toereikende en passende voorziening is kan het college in aanvulling hierop bijzondere bijstand verstrekken voor reiskosten indien sprake is van bijzondere omstandigheden. Dat het onderwijs niet beschikbaar is binnen een redelijke afstand van het woonadres kan worden aangemerkt als bijzondere individuele omstandigheden. Hoogte van de bijstand De hoogte van de bijzondere bijstand voor reiskosten wordt gebaseerd op de kosten van de goedkoopst mogelijke wijze van reizen per openbaar vervoer naar het dichtstbijzijnde opleidingsinstituut. Daarbij wordt ervan uitgegaan dat per fiets naar het NS station Hoorn wordt gereisd. De reiskosten worden verstrekt op basis van 10x de kosten van een maandabonnement (periode september t/m juni) of de kosten van een jaarabonnement voor zover de kosten lager zijn dan de kosten van 10 keer het maandabonnement. Op het moment dat het kind de leeftijd van 18 jaar bereikt, stopt de bijzondere bijstand voor de reiskosten met ingang van de eerste dag van de maand dat men recht kan doen gelden op studiefinanciering of een andere reiskostenvergoeding. Dit geldt ook voor het kind dat nog niet de leeftijd van 18 jaar bereikt, maar wel een mbo opleiding doet en daarmee recht heeft op een studenten-ov. Lid 3 Kinderen die moeite hebben met het schoolwerk kunnen (bij een specialistische partij) huiswerkbegeleiding of bijles aanvragen. Lid 5 Nederland is een waterrijk land. Iedereen ziet de noodzaak voor kinderen om te kunnen zwemmen, zowel op het gebied van veiligheid als op het gebied van participatie. De kosten voor het behalen van een zwemdiploma kunnen echter een belemmering zijn voor ouders met een minimuminkomen. Voor het behalen van een zwemdiploma A en B kan bijzondere bijstand worden verstrekt. De kosten worden toegekend op basis van declaratie tot het maximale bedrag is bereikt. Als de inwoner het maximale bedrag in een bepaald jaar ontvangt, dan kan het bedrag in het opvolgende jaar niet verder verhoogd worden. Artikel 31. Participatieregeling 18- Lid 3 Activiteiten voor de persoonlijke ontwikkeling van uw kind. Denk aan babyzwemmen en peutergym, lidmaatschap speel-o-theek, peuterspeelzaal, kosten verjaardag, abonnement kindertijdschrift. Artikel 34.