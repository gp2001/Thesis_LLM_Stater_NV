Arbeidsbeloning eigenaren
De beloningen die toekomen aan eigenaren, inclusief autokosten, pensioenkosten, bijdrage arbeidsongeschiktheidsverzekering en exclusief de overwinst. Eigenaren die hun onderneming in een bv-structuur hebben
ondergebracht, worden in de accountancy doorgaans beloond met een managementvergoeding. Dit is een beloning voor de arbeid die zij op het kantoor verrichten, voor de sociale premies die zij moeten afdragen en voor auto- en vervoerskosten die zij voor het kantoor maken. Bij kantoren waar sprake is van meerdere eigenaren in combinatie
met een ongelijke parttimefactor en/of een ongelijk winstrecht en/of huurkosten die niet marktconform zijn, waarbij de onroerende zaken qua eigendom niet gelijk verdeeld zijn tussen de eigenaren, is het van belang dat de managementvergoeding marktconform wordt vastgesteld. Er zijn verschillende manieren om een managementvergoeding voor
een eigenaar te bepalen. Bijvoorbeeld aan de hand van de individuele omzet, aan de hand van het uurtarief of aan de hand van de totale omzet. Het zijn geen exacte methodes, het uiteindelijk vastgestelde bedrag moet rechtdoen aan de expertise en de bijdrage van de eigenaren aan het kantoor. Beloning op basis van omzet
Het is mogelijk de vennotenbeloning te baseren op de individueel geleverde toegevoegde waarde. De gemiddelde omzet wordt dan met 60 tot 80% vermenigvuldigd. Hierbij geldt dat de impliciete ondergrens veelal geldt voor kantoren waarvan de eigenaren een laag omspanningsvermogen hebben, en de impliciete bovengrens voor de eigenaren die leiding moeten geven aan een groot aantal personeelsleden. Productieve uren * uurtarief * 60 à 80%Bij het voorbeeldkantoor werd in 2019 een fee van € 130.000 per eigenaar
gerekend. Dat is ten opzichte van de persoonlijke productie 74%. Bij het voorbeeldkantoor is het omspanningsvermogen zes personen. We vinden de vergoeding ten opzichte van de productie aan de hoge kant. De eigenlijke oorzaak hiervan is dat de productieve uren per eigenaar juist aan de lage kant zijn. Als de productieve uren ca. 1.100 tot 1.200 per eigenaar zouden bedragen, dan zou de vergoeding 68% ten opzichte van de productiewaarde zijn. Voor 2020 hebben de eigenaren besloten genoegen te nemen met een lagere managementvergoeding. Ze doen dat vanwege het omzetverlies tijdens de coronacrisis. Ze nemen nu genoegen met een fee van € 97.500 per persoon. Nadeel van deze methode is deze voorbijgaat aan andere belangrijke
factoren bij het goed functioneren van een eigenaar. Eigenaren worden bijvoorbeeld niet beloond voor tijd die zij besteden aan leidinggeven of interne projecten. Deze methode is wel geschikt om een gemiddelde arbeidsvergoeding te bepalen, maar we adviseren om deze methode niet individueel toe te passen en ook niet jaarlijks te herzien. Want de ervaring leert dat dit dikwijls leidt tot een concurrentiestrijd, discussies of te weinig aandacht voor management. Het is raadzaam om een meerjarengemiddelde van de productieve uren te gebruiken als uitgangspunt. Beloning op basis van uurtarief
Een alternatief voor de bovenstaande formule is om eigenaren te belonen op basis van de hoogte van het tarief. Deze benadering lijkt op die voor de beloning van personeelsleden. In dit geval wordt de managementvergoeding met de volgende formule bepaald:
(tarief / factor) * 100 * 12 maandenStel dat de factor 1,5 bedraagt. Dan komt de arbeidsbeloning voor
de eigenaren van het voorbeeldkantoor uit op: € 165 / 1,5 * 100 * 12 =  € 132.000.Inkomen per eigenaar
Het inkomen per eigenaar is het totaalinkomen vóór beloning van eigenaren gedeeld door het aantal fte-eigenaren. Dit kengetal is meestal niet zo relevant om kantoren onderling te vergelijken, omdat het omspanningsvermogen een opwaartse invloed op de hoogte ervan uitoefent. Wel komt het aan de orde als twee organisaties fuseren. Dan is namelijk vaak de vraag hoe sterk het inkomen van een eigenaar van het ene kantoor beïnvloed wordt door een fusie met het andere kantoor aan te gaan. Een valkuil in dit kader zijn overigens de aannames over de hoogte van de managementvergoedingen na fusie. Men moet zich afvragen of ze marktconform zijn en of er onderlinge verschillen nodig zijn in de hoogte van de managementvergoeding.4.7  K osten
Huisvestingskosten
Huurkosten, inclusief onder meer klein onderhoud,
schoonmaakkosten en energiekosten.De huurkosten van een kantoor zijn vooral afhankelijk van de brutovloeroppervlakte, de overige perceelsoppervlakte, de locatie (provincie, bedrijventerrein, stad/dorp, etc.) en de voorzieningen (parkeerplaatsen, airco, etc.). Volgens de NEN 1824-norm heeft een personeelslid gemiddeld
minimaal 10 vierkante meter nodig
3. Maar om enigszins comfortabel
te werken is toch minimaal 15 vierkante meter gewenst. Een gemiddeld kantoor heeft zo’n 20 vierkante meter per personeelslid aan vloeroppervlakte in gebruik. Per vierkante meter zijn de overige huisvestingskosten gemiddeld
ongeveer gelijk aan de huurkosten. Op duurdere locaties zullen de overige huisvestingskosten wat lager zijn dan de huurkosten. Uitgedrukt in procenten van de brutomarge besteden kantoren gemiddeld ongeveer 6% aan huurkosten plus overige huisvestingskosten. Robuust huurde 400 vierkante meter tegen gemiddeld € 187,50. De totale huisvestingskosten bedroegen 5,7% van de omzet.