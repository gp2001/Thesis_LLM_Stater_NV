De makelaar stelt dan de koopovereenkomst op. In de dagelijkse omgang noemt men de koopovereenkomst, ook wel het ‘voorlopig koopcontract’ of de ‘voorlopige koopovereenkomst. In tegenstelling tot deze namen is de koopovereenkomst niet voorlopig. Na het tekenen van de overeenkomst zit de verkoper er aan vast. De koper kan nog onder de overeenkomst uit binnen de drie dagen bedenktijd. In de koopovereenkomst staan vaak ontbindende voorwaarden die soms nog niet volledig uitgewerkt zijn. Dit maakt dat de koopovereenkomst vaak ‘voorlopig’ genoemd wordt. Bij het betalen van de hypotheekrente, heeft men te maken met een deel aftrekbare rente. Meestal dient men eenmaal per jaar de belastingaangifte in en krijgt men het teveel betaalde bedrag teruggestort. Het is echter mogelijk om een maandelijkse voorlopige teruggaaf aan te vragen. De hypotheekrente wordt dan per maand deels teruggestort. De maandelijkse lasten zijn daardoor iets lager. De woning gaat in de verkoop. Daar hoort een richtprijs bij wat de verkoper graag voor de woning wil hebben en waarvan de makelaar dat een reëel bedrag vindt. De prijs waarvoor de woning in de markt gezet wordt, noemt men de vraagprijs. Een vraagprijs kan, maar hoeft niet, de koopsom te zijn. Het is een richtprijs. De koopsom is de uiteindelijke prijs die de koper voor de woning betaalt. Bij het te koop zetten van een woning vraagt de makelaar aan de verkoper om een vragenlijst in te vullen. In deze vragenlijst komen diverse onderwerpen over de woning aan bod. Zijn er bijv. lekkages geweest? Is het bekend dat er funderingsproblemen zijn? Of is er asbest in de woning aanwezig? De verkopers vullen – als het goed is – de lijst naar eer en geweten én naar waarheid in. De vragenlijst is onderdeel van de koopovereenkomst en wordt als bijlage aan de kopers verstrekt. Eerder behandelden we al ‘kosten koper’. Maar bij een nieuwbouwwoning staat de melding ‘Vrij op Naam’ of ‘v.o.n.’ achter de vraagprijs. Voor deze woningen hoeft er nl geen overdrachtsbelasting, maar btw te worden betaald. De kosten voor de notaris en de bouwrente zijn echter wel voor rekening van de koper.