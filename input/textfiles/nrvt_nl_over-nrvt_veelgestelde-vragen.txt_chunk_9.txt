Zie Praktijkhandreiking WOZ onder 6.1 a en b. Zie o.a. EVS 2016: EVS4, 6.2; IVS 2020: IVS 102, 20.2 03. Kan het opnemen van gegevens uit een advertentietekst worden gezien als een inpandige opname? Nee, dat is in geen enkel geval gelijk te stellen met een inpandige inspectie. 04. Kan een raadpleging met behulp van Streetview of Cyclomedia worden gezien als een gevelopname? Nee, dat is niet gelijk te stellen met een uitwendige inspectie. Een foto kan de eigen waarneming van een taxateur niet vervangen. 05. Wat als een inpandige opname wordt geweigerd in de beroepsfase (vanwege Corona of procesbelang)? Het antwoord op deze vraag vindt u bij de veelgestelde vragen over regelgeving vraag 13: ? 06. Moet er bij nieuwbouw een inpandige opname plaatsvinden? Ook hier geldt het principe comply or explain. Bij een in aanbouw zijnd pand heeft een inpandige opname geen toegevoegde waarde. Bij een net opgeleverde nieuwbouwwoning wel. 07. Wat als er tijdens een vorige herwaardering al een inpandige inspectie heeft plaatsgevonden en er zijn geen aanwijzingen dat er iets veranderd is aan een pand. Moet er dan wederom een inpandige opname plaatsvinden? In het kader van de jaarlijkse taxatieronde of in de bezwaarfase hoeft er geen interne inspectie plaats te vinden, tenzij er voor de bezwaarmaker een taxatierapport wordt opgesteld. Dan is een interne inspectie wel noodzakelijk. Waar het een beroepszaak betreft is het zo dat er in een jaar veel kan gebeuren met een object. Een inpandige inspectie is dan in principe ook vereist. 08. Is er een lijst voorhanden van situaties waarin geen inpandige opname hoeft te worden uitgevoerd? Nee, er is geen afvinklijstje. Dit is een afweging die van geval tot geval zal moeten worden gemaakt. De taxateur die een taxatierapport opstelt, dient daarin te vermelden en uit te leggen waarom er eventueel geen inpandige inspectie heeft plaatsgevonden. 09. Hoe moet een interne taxateur zijn archief bijhouden? Alles staat in de WOZ-administratie. De WOZ-administratie zou voor interne taxateurs van gemeenten of samenwerkingsverbanden voldoende moeten zijn. De eisen die aan het dossier worden gesteld staan vermeld onder 3 in de Praktijkhandreiking WOZ. 10. Hoe moet een zzp'er zijn archief bijhouden als een opdrachtgever in het kader van de AVG en artikel 40 van de Wet WOZ niet toestaat om hem gegevens apart te laten opslaan? Wanneer een gemeente besluit een externe zzp'er in te schakelen, dan is de gemeente in redelijkheid ook gehouden om deze zzp’er ten behoeve van Doorlopend Toezicht op verzoek toegang te verlenen tot, of de benodigde informatie te verstrekken uit de WOZ-administratie, voorzover deze betrekking heeft op door de zzp’er uitgevoerde taxaties. Het is verstandig om hier vooraf duidelijke afspraken over te maken. 11. Hoe verhoudt de bewaartermijn van 7 tot 10 jaar voor zelfstandigen die de Belastingdienst hanteert zich ten opzichte van de geadviseerde 20 jaar? De gegevens voor een WOZ-waardering worden volgens de AP gezien als belastinggegevens. NRVT adviseert om gegevens 20 jaar te bewaren, daar dit de maximale verjaringstermijn is voor mogelijke schadeclaims. Dit doet niets af aan de fiscale bewaartermijn. 12. Hoe moet de opdrachtbevestiging eruitzien voor interne taxateurs? Een interne taxateur krijgt de opdracht uit hoofde van zijn functie. Dit kan in het taxatierapport worden vermeld en dan is er geen sprake van een opdrachtbevestiging ( ). Doorlopend Toezicht 01. Mag ik, op basis van de AVG, taxatierapporten delen met NRVT? In het kader van vragen wij regelmatig taxatierapporten op bij Register-Taxateurs. De AVG vormt daarbij geen belemmering voor het aanleveren van rapporten. U bent zelf verantwoordelijk voor het regelen van de toestemming met uw opdrachtgever voor het delen van rapporten. In het is dat standaard opgenomen. Als u geheimhouding heeft, dient u er zelf voor te zorgen dat die het aanleveren van rapporten bij NRVT niet in de weg staat. Alleen voor taxateurs met een wettelijke geheimhoudingsplicht geldt een uitzondering. Tuchtrecht 01. Wat moet ik doen als ik het niet eens ben met de taxatie? Vraag de taxateur om toe te lichten op welke wijze hij tot zijn taxatie is gekomen. 02. Wie kan een klacht indienen? Niet alleen een opdrachtgever kan een klacht indienen. Iedereen die belang heeft bij de taxatie kan een klacht indienen. Ook NRVT kan een klacht indienen over een aangesloten taxateur. U kunt een klacht indienen bij de stichting Tuchtrechtspraak NRVT via het . 03. Zijn er kosten aan het tuchtrecht verbonden? Voor het indienen van een klacht is een klager € 150,00 verschuldigd. Deze wordt terugbetaald als de klacht gegrond wordt verklaard (dus de klager in het gelijk wordt gesteld). Ook voor het indienen van hoger beroep is de insteller (appellant) een bijdrage van € 150,00 verschuldigd. Ook deze bijdrage wordt terugbetaald als het hoger beroep gegrond is. De taxateur betaalt een jaarlijkse bijdrage aan het tuchtrecht. Dit bedrag wordt door NRVT aan de stichting Tuchtrechtspraak afgedragen. De jaarlijkse bijdrage staat vermeld op de pagina . 04. Vallen alle vastgoedtaxateurs in Nederland onder het NRVT-tuchtrecht? Alle in het Register geregistreerde taxateurs vallen onder het NRVT-tuchtrecht. 05. Hoe lang duurt een procedure?