Wijkt een taxateur in het taxatierapport te veel af van de waarden van het rekenmodel van het taxatie- instituut, dan moet de taxateur die afwijking onderbouwen. Dit is om fraude tegen te gaan. De taxateur wordt dus gecontroleerd door een externe onafhankelijke partij. ONDER BOD Voor men als geïnteresseerde echt als koper te boek kan staan, brengt men een bod uit op de woning. Is er zo ontzettend veel interesse in een woning, dan zijn er regelmatig meerdere biedingen. Is dit het geval, dan past men de status aan naar ‘onder bod’. Anderen weten dan dat er onderhandeld wordt en dat de kans groot is, dat de woning niet meer beschikbaar is. ONDERGRONDSE TANK Een ondergrondse tank is een tank die, zoals het woord het zegt, onder de grond ingegraven is. Vaak gaat het hier om een tank voor de opvang van toilet- en douchewater (ook bekend onder de naam septic tank) of als olievoorziening voor de woning. Dit komt nog wel eens voor bij hele oude, vooroorlogse, woningen. ONDERZOEKSPLICHT KOPER Een koper van een woning heeft een onderzoeksplicht. Dit wil zeggen dat hij/zij verplicht is om de bouwkundige staat van de woning te onderzoeken. Dit gaat om de zichtbare ‘mankementen’ aan de woning, bijv. scheuren in muren, rotte kozijnen, lekkage. Aangezien het om zichtbare gebreken gaat, hoeft de verkoper de koper daar niet op te wijzen. Met het laten uitvoeren van een bouwkundige keuring, voldoet de koper in grote mate aan zijn/haar onderzoeksplicht. Gebreken die al jarenlang bij de verkoper bekend zijn, maar niet direct zichtbaar zijn, moet deze melden. ONTBINDENDE VOORWAARDEN Bij de aankoop van een woning kan met ontbindende voorwaarden opnemen. Op basis van deze voorwaarden kan de koper binnen de gestelde termijn van de woning afzien. Vaak gehoorde ontbindende voorwaarden, zijn o.a. het voorbehoud van financiering, het voorbehoud van bouwkundige keuring etc. Ontbindende voorwaarden gelden alleen als ze in de wet, of in het koopcontract staan. OPLEVERINGSDATUM Een opleveringsdatum is de datum dat de woning wordt opgeleverd. Vaak valt de feitelijke levering samen met de juridische levering en wordt de sleutel overgedragen bij de notaris. OPSTALVERZEKERING De opstalverzekering is de verzekering die men afsluit voor schade aan het woonhuis.