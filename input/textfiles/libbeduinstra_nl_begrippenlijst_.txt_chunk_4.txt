Dit in tegenstelling tot deeldiensten. FINANCIERINGSVOORBEHOUD Vaak wordt er een financieringsvoorbehoud opgenomen in de koopovereenkomst, ook wel genoemd; voorbehoud financiering. Dat betekent eigenlijk niets anders dan dat de koper de overeenkomst kan ontbinden indien de bank of geldverstrekker niet de benodigde hypotheek / lening verstrekt. Indien de bank de lening niet verstrekt kan de koper een beroep doen op dit artikel en de koop ontbinden. FUNDA Funda.nl is de grootste Nederlandse website met aanbod voor onroerend goed. Aangesloten makelaars zoals NVM, VBO-Makelaar en VastgoedPro kunnen de woningen op deze aanbodsite plaatsen. De afgelopen jaren zijn er diverse, rechtszaken geweest over de ongelijke behandeling ten opzichte van de makelaars. Inmiddels wordt het aanbod van alle makelaars consument vriendelijk getoond. VBO, VastgoedPro en NVM makelaars hebben nu dezelfde internetplaatsing. De aanbod website Funda is net zoals Marktplaats niet meer weg te denken uit ons leven. De machtspositie van Funda.nl is erg groot. GEMEENTELIJKE LASTEN De gemeentelijke lasten kunnen bestaan uit o.a. •Afvalstoffenheffing en het reinigingsrecht; •Begraafplaatsrechten (onderhoud); •Onroerende-zaak belastingen (OZB); •Precariobelasting; •Rioolheffing •Wet waardering onroerende zaakbelastingen (WOZ) GESCHILLENCOMMISSIE Een geschillencommissie is een orgaan waar je een klacht voor kunt leggen wanneer er een geschil is ontstaan. Deze commissie behoort geheel onafhankelijk de zaak te bekijken en met een oordeel te komen. GEREGISTREERD PARTNERSCHAP Een vorm van samenleven die wettelijk is geregeld en geregistreerd. Geregistreerd partnerschap heeft vrijwel dezelfde status als het huwelijk. Als je gehuwd of geregistreerd-partner bent, dan zijn er een aantal verschillen met wanneer je alleen samenwoont met je partner. Ook verschilt het geregistreerd partnerschap op sommige vlakken van het huwelijk. HERBOUWWAARDE In herbouwwaarde van een woning zit het antwoord al een beetje verscholen. Dat is het bedrag wat nodig is om de woning opnieuw te bouwen. Wel op dezelfde locatie en met dezelfde bestemming en afmetingen. Eigenlijk precies zoals het er stond.