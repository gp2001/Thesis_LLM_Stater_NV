Daarmee sluit de verkoper uit dat hij/zij wordt aangesproken op gebreken die met de ouderdom verband houden. OVERBRUGGINGSKREDIET Een overbruggingskrediet is de lening die de koper nodig heeft om de tijd te overbruggen tussen de aankoop van het nieuwe huis en de verkoop van het huidige huis. Daarbij maakt men gebruik van de overwaarde van het oude huis. OVERDRACHTSBELASTING Bij de aankoop (of het krijgen) van een woning krijgt men te maken met overdrachtsbelasting. Dit is een bepaald percentage van de koopsom. De belasting wordt alleen geheven over de onroerende zaken. OVERLIJDENSRISICODEKKING Een overlijdensrisicodekking is een verzekering waarbij geld uitgekeerd wordt na het overlijden van de verzekerde. Hypotheekverstrekkers vragen vaak aan de hoofdkostwinner om een soortgelijke dekking af te sluiten. De nabestaanden kunnen de hypotheek dan (gedeeltelijk) aflossen met het uitgekeerde bedrag. OVERSLUITEN Een hypotheek heeft een looptijd. Het is echter ook mogelijk om van hypotheek te veranderen tijdens deze looptijd. Dit opnieuw afsluiten van de hypotheek, bij dezelfde of bij een andere hypotheekverstrekker, noemt men oversluiten. Redenen waarom dit gebeurt, is een lagere rente of betere voorwaarden. Bij het oversluiten van de hypotheek bij dezelfde hypotheekverstrekker, hoeft men niet opnieuw naar de notaris. OVERWAARDE Spreekt met over de overwaarde van een woning, dan heeft men het over het verschil tussen de nog af te lossen hypotheek en de opbrengst of taxatiewaarde van een woning PASSEREN Het passeren van de woning is de formele handeling waarbij een akte door beide partijen en de notaris wordt ondertekend. PENTHOUSE Een penthouse is een luxe appartement. Het bevindt zich op de bovenste verdieping van een gebouw. Vaak is het daarom ook een vrij duur appartement. Soms wijkt het wat vorm en indeling betreft iets af van de overige appartementen in het gebouw, maar dat is niet altijd het geval. In plaats van een balkon is er bijvoorbeeld een (of meerdere) dakterrassen aanwezig. Penthouses staan erom bekend dat ze een mooi uitzicht hebben. PORTIEKWONING Woningen met een gemeenschappelijke ingang, noemt men vaak portiekwoningen. De gemeenschappelijke ingang is namelijk het portiek. De definitie van portiek is ‘ingebouwde, aan de straatzijde geheel open ruimte, waarin zich de ingang van een gebouw bevindt’. De woningen die het portiek delen, zijn rechtstreeks vanuit dit portiek toegankelijk RECHT VAN ERFPACHT Het kan voorkomen dat de grond en het object dat op de grond staat, elk tot een andere eigenaar behoort. Vaak is de grond eigendom van o.a. de gemeente, een investeerder of een woningstichting. De eigenaar van het object huurt dan als het ware de grond van die eigenaar. In dit geval is er dus sprake van erfpacht. De overeengekomen huurprijs noemt men canon of erfpachtcanon. RECHT VAN HYPOTHEEK Het recht van hypotheek is een zekerheidsrecht voor de hypotheekverstrekker. Met het afsluiten van een hypotheek draagt men het recht van hypotheek over aan deze instantie. Kan men de hypotheek niet meer betalen (blijft men dus in gebreke), dan kan de hypotheekverstrekker de woning vorderen. De woning wordt dan openbaar verkocht en de hypotheekverstrekker krijgt voorrang bij het innen van de opbrengst. Een recht van overpad is het recht dat u heeft om gebruik te maken van (een deel van) de grond van iemand anders. Heeft men recht van overpad, dan mag men de betreffende grond betreden. Hier zijn wel vastgelegde afspraken aan verbonden. Mag men er bijv. over lopen of fietsen? En alleen om de eigen woning te betreden of verlaten of ook voor andere zaken? De eigenaar van de grond heeft de plicht om dit gebruik altijd toe te staan. Bij de verkoop van een van beide objecten blijft het recht van overpad in stand. Bij het afsluiten van een hypotheek, komt men het betalen van een rente overeen. De rente is een bepaald bedrag van de hypotheeksom. Echter, de periode dat de rente vastgelegd staat, is niet altijd gelijk aan de looptijd van de hypotheek zelf. Deze periode noemt men de rentevaste periode. Een reservefonds is een fonds waar periodiek geld in wordt gestort voor toekomstig onderhoud bij bijvoorbeeld een appartementencomplex. De eigenaren betalen een maandelijkse bijdrage zodat er geld voorhanden is op het moment dat er onderhoud nodig is. Bij de verkoop van een woning weet men pas wat de echte waarde van die woning is. De prijs die de koper ervoor betaalt. Is er een negatief verschil (dus een lagere prijs dan de openstaande hypotheek) tussen de opbrengst van de woning en de af te lossen hypotheek? Dan spreekt men van een restschuld. Is er een positief verschil (dus een hogere verkoopprijs dan de openstaande hypotheek) dan spreekt men van overwaarde. Bij een restschuld moet het openstaande bedrag bij de notaris uit eigen middelen voldaan worden. De roerende zaken bij een woning zijn de zaken of goederen die de verkoper mee kan nemen. Denk hierbij aan gordijnen, zonnescherm, gordijnrails etc. Deze zaken staan op een roerende zakenlijst vermeld. Alle roerende zaken bij een te koop-staande woning staan op de roerende zakenlijst. Op deze lijst geeft de verkoper aan of de betreffende zaak achterblijft, meegaat of overgenomen kan worden. Het is belangrijk dat deze lijst goed en zorgvuldig is ingevuld. Zo voorkomen koper en verkoper onduidelijkheid en discussie na het sluiten van de overeenkomst. Royement betekent doorhalen of beëindigen. Bij de verkoop van een woning, beëindigt men ook de hypotheek of neemt men deze mee naar de nieuwe woning. Het doorhalen van de hypotheek heet royement. Blijft er een restschuld over nadat de woning is verkocht? Dan moet de bank royement verlenen, anders kan de verkoop niet plaatsvinden. Wanneer de bank of geldvertrekker toestemming moet verlenen voor de verkoop van een huis, dan neemt men vaak een royementsclausule in de koopakte op. Over het algemeen spreekt men voor deze clausule een termijn af. De gemiddelde bank neemt daar een termijn van 6 weken voor. De verkopers moeten gegevens aan de bank aanleveren over inkomsten en uitgaven. Indien er sprake is van NHG, volgt er eerst een toetsing. Een samenlevingscontract of een samenlevingsovereenkomst, is een contract tussen twee of meer personen. In dit contract legt men diverse afspraken vast gerelateerd aan het vermogen en het eigendom.