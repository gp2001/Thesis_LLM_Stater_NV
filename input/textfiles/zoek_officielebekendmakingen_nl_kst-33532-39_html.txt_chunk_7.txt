Hiertoe zal Anbang een aanvraag moeten indienen bij DNB. DNB zal daarbij,
zoals gebruikelijk bij iedere vvgb toetsen op de volgende criteria: • • • • • • DNB kan bovendien aan de vvgb voorschriften verbinden dan wel beperkingen stellen. Voor de behandeling van een dergelijke vvgb- xpp afbreek? aanvraag geldt een beoordelingsperiode van 62 werkdagen (ruim twaalf weken). Als de
informatie niet volledig is, kan DNB dit met nog eens 30 werkdagen verlengen. Aangezien
Anbang in Nederland een nog relatief onbekende partij is, zal hier enige tijd mee
gemoeid zijn. De Autoriteit Financiële Markten (AFM) zal aan DNB een advies geven
ten aanzien van onder meer de toetsing van bestuurders en commissarissen. Naast het verlenen van een vvgb door DNB zal ook de Chinese toezichthouder haar toestemming
moeten geven voor de aankoop. 2.4 Gevolgen voor polishouders verzekeringsgroep REAAL De verkoop heeft geen gevolgen voor de huidige polishouders van de verzekeringsdochters
van REAAL N.V. Polishouders blijven klant bij de dochterondernemingen van REAAL N.V. en zij behouden hun rechten. Dit geldt ook voor de bezitters van beleggingsverzekeringen. Anbang is geïnformeerd over deze specifieke problematiek rondom beleggingsverzekeringen
in gesprekken met zowel het management van SNS REAAL alsmede in gesprekken met DNB. De koop door Anbang ontslaat REAAL N.V. niet van haar verplichtingen onder het flankerend
beleid. Met de koop door Anbang is de verwachting dat REAAL beter aan deze verplichtingen
kan voldoen. 2.5 Gevolgen voor personeel Het personeel van REAAL N.V. heeft de afgelopen tijd een onzekere periode doorgemaakt. Met de verkoop aan Anbang ontstaat er een nieuw perspectief. DNB dient, als onderdeel
van de bovengenoemde vvgb-procedure, in te stemmen met een nieuwe managementteam en
waar van toepassing bestuurders te (her)toetsen op geschiktheid en betrouwbaarheid. 3. Verplaatsing SNS Bank onder de Staat In het onderstaande zal ik toelichten waarom de verkoop van de verzekeringsgroep REAAL
gevolgen heeft voor SNS Bank. 3.1 Reden voor verplaatsing De overeengekomen verkoopprijs voor REAAL N.V., hoewel nog onderhevig aan het prijsaanpassingsmechanisme,
zal een boekverlies veroorzaken bij SNS REAAL. Dit boekverlies wordt veroorzaakt door
de noodzakelijke afwaardering van de deelneming die de Holding houdt in REAAL N.V.,
die thans een boekwaarde heeft van ongeveer EUR 2,4 miljard. Hoewel SNS Bank zelf ruim gekapitaliseerd is (een Common Equity Tier 1 ratio van ongeveer
16%) en de aflossing van de door haar verstrekte lening van EUR 250 miljoen aan REAAL
N.V. bij de definitieve verkoop een positief effect op de kapitalisatie heeft, verslechtert
de kapitaalratio van de Holding en SNS Bank tezamen. De Holding moet op grond van
de toepasselijke regelgeving namelijk met SNS Bank mee worden geconsolideerd. Vanwege
het met de verkoop samenhangende boekverlies verslechtert de geconsolideerde kapitaalratio
van SNS Bank tot een dusdanig niveau dat het voor SNS Bank moeilijk is om haar kapitaalpositie
te versterken via de kapitaalmarkt. Dit terwijl SNS Bank, die na de onteigening van
de achtergestelde crediteuren bij de nationalisatie geen externe achtergestelde kapitaalinstrumenten
meer op haar balans heeft, juist haar financiële positie nog dient te versterken. Dit is nodig om bijvoorbeeld aan de leverage ratio van 4% en de eisen van de (BRRD) te voldoen. Een oplossing voor dit probleem is om SNS Bank te verplaatsen van een positie onder
de Holding naar een positie onder de Staat, zodat de consolidatie met de Holding wordt
doorbroken. De vormgeving van deze transactie is als volgt. De Staat koopt SNS Bank tegen marktwaarde. Stichting NLFI heeft reeds een eerste inschatting van de marktwaarde van SNS Bank
laten maken door adviseur Macquarie Capital. Macquarie Capital schat de marktwaarde
tussen de EUR 2,5 miljard en EUR 2,9 miljard. De daadwerkelijke marktwaarde zal te
zijner tijd moeten worden bepaald in overleg met de Holding en de Commissie. De Staat
zal vervolgens de koopprijs, stel EUR 2,7 miljard, voldoen.