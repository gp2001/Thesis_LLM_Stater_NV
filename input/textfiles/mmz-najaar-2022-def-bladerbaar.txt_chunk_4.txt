evenementenbureauvws.nl. MANTELKRACHTGeven en nemen:
Veel mantelzorgers herkennen het wel: de drempel
om hulp te vragen voor zichzelf of voor de dier -
bare waarvoor ze zorgen. Zorgen voor je kind, je
vader, moeder of een andere naaste, dat doe je
toch gewoon? Toch kan het zorgen voor de ander
soms (te) veel van je vragen, naast je toch al
drukke bestaan. Werk, een sociaal leven, je eigen
zorgen… En dan de zorg voor de ander. Lilian:
‘Mantelzorgers hebben vaak het gevoel dat ze niet
om hulp mogen vragen voor zichzelf. Als je gewend
bent om voor een ander te zorgen, trek je niet zo
gemakkelijk aan de bel voor jezelf. Bovendien is
zelfredzaamheid een breed gedeelde norm in onze
samenleving. Daarnaast voelt het vaak eng voor
mantelzorgers om de regie uit handen te geven. Ze
blijven liever in control omdat ze als geen ander
weten wat degene voor wie ze zorgen nodig heeft.’
INTERVIEW
mantelzorger,
durf om hulp
te vragen! Zijn we in Nederland eigenlijk in staat om hulp te
vragen? Lilian Linders, Lector Empowerment en
Professionalisering bij de Hogeschool Inholland,
ontdekte dat mensen wel degelijk bereid zijn
een ander te helpen, maar dat veel mensen het
vragen om hulp lastig vinden. Bij mantelzorgers
speelt die ‘vraagverlegenheid’ nog sterker. En dat
terwijl ondersteuning van mantelzorgers juist hard
nodig is, in een cultuur waarin steeds minder
professionele zorg kan worden geboden en de
druk op mantelzorgers alsmaar toeneemt. illustratie: Max Kisman
6Accepteer dat mensen ‘nee’ kunnen zeggen. Je
vraagt immers om hulp en dat betekent dat
mensen eerlijk kunnen zeggen wanneer het niet
uitkomt. Laat het je echter niet ontmoedigen en
waardeer de eerlijkheid van een ander. De wereld
vergaat niet bij ‘nee’. Vraag het de volgende keer
gewoon weer opnieuw. Hulpbereidheid is er écht. Veel mensen willen graag een ander helpen. Als
we hier meer positieve aandacht aan schenken,
doorbreken we het idee dat we in een egoïstische
en individuele samenleving wonen en benadrukken
we de fijne en zorgzame kanten juist, waardoor de
vraagverlegenheid afneemt. Voor wie bang is dat hij of zij niks kan teruggeven,
onthoud dan welke krachten en competenties je wél
hebt. Met iets kleins kun je een ander al heel blij
maken. Door bijvoorbeeld de krant aan het einde van
de dag bij de buurman, die wekelijks een wandeling
met de zorgvrager maakt, in de bus te doen. Of twee
extra harinkjes te halen voor de vrijwilliger die een
uurtje komt poetsen. Vaak is zelfs een luisterend oor
al een mooie vorm van teruggeven. Mensen zijn liever nodig dan dat ze een ander nodig
hebben. Als je iemand uitnodigt om bijvoorbeeld deel
te nemen aan een hobbymiddag, maak dan duidelijk
dat die persoon van waarde kan zijn voor de groep. Dat is veel aantrekkelijker dan: ‘een knutselclub is
goed voor je’. Als mantelzorger ben je niet alleen maar zorggever. Hoewel het kan helpen om informatie in te winnen
over hoe je het beste voor een ander kan zorgen,
hoeft om hulp vragen zich niet te beperken tot hulp
voor de cliënt. Denk ook eens aan hulp voor jezelf:
er is een speciaal aanbod voor mantelzorgers, zoals
coachingsgesprekken of contact met lotgenoten. Je
verhaal met iemand delen kan veel helpen.Verantwoordelijkheid van
de zorgprofessional
Dat in onze samenleving de cliënt altijd centraal staat,
maakt het vragen van hulp voor zichzelf voor mantel-
zorgers niet makkelijker. ‘Zelfs wanneer mantelzorgers
om hulp vragen, is dat vaak hulp voor de zorgvrager
en niet voor zichzelf. Ze denken dat de hulp die de
zorgbehoevende krijgt, altijd ook verlichting biedt voor
henzelf. En hoewel dat vaak deels ook waar is, mag de
specifieke behoefte aan hulp, steun of informatie van
de mantelzorger niet over het hoofd gezien worden.’
De verantwoordelijkheid om oog en oor te hebben
voor de behoeften van de mantelzorger ligt voor
een groot deel bij de zorgprofessionals, vindt Lilian. ‘Eigenlijk moet de zorgprofessional niet alleen
luisteren naar de vragen en behoeften van de zorg-
behoevende, maar óók naar die van de mantelzor -
ger. Een professional moet inzien dat sommige
situaties complexer zijn dan ze op het eerste oog
lijken. Bijvoorbeeld wanneer een zorgbehoevende
de mantelzorger wil ontlasten. Om maar een
voorbeeld te noemen: een moeder van negentig wil haar dochter niet betrekken bij de zorg, want
‘ze heeft het al druk genoeg’. De zorgprofessional
respecteert dit verzoek, maar ondertussen is de
dochter de centrale mantelzorger die wel degelijk
bezig is met het afstemmen van de zorg, het com-
municeren met de buren en het organiseren van de
professionals. En dan ontstaan communicatiepro-
blemen omdat de dochter buitengesloten wordt. Ter -
wijl ze graag wil helpen, en haar mantelzorg ook hard
nodig is.