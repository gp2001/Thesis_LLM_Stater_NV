Hierbij werden soms bijvoorbeeld buitenmaten en extra ruimten zoals berging meegenomen in de oppervlakteberekening. Hierdoor kwam het voor dat de gemeten oppervlakte niet gelijk is aan de oppervlakte waarvoor u de woning gekocht heeft. Onze makelaar meet tijdens de woningopname de oppervlakte, maar er wordt ook opdracht gegeven door ons aan een externe professionele partij om uw huis volgens de NEN-2580 meetinstructie in te meten. Hiervan ontvangt u altijd een officieel meetrapport. Ik bepaal toch samen met de makelaar de vraagprijs van mijn huis? U bent de eigenaar van de woning, dus uiteindelijk bepaalt u de vraagprijs. Onze verkoopmakelaar zal u adviseren in welke vraagprijs u het beste kunt vragen voor het beste verkoopresultaat, dit gaat altijd in goed overleg. Het kan echter voorkomen dat de vraagprijs die u wilt hanteren, sterk afwijkt van de vraagprijs die de makelaar adviseert of realistisch vindt. De makelaar kan van mening zijn dat hij de woning dan niet binnen een redelijke termijn voor de door uw gewenste opbrengst kan verkopen. Bij een verschil van inzicht qua vraagprijs kan de makelaar besluiten in overleg met u om eerst de woning met uw gewenste vraagprijs aan te bieden en na een tijdje bij geen succes de geadviseerde vraagprijs van de makelaar te hanteren mocht het verschil qua prijs niet te groot zijn. Is de door uw gestelde vraagprijs in onze ogen onrealistisch dan kan het zijn dat de woning niet door ons in verkoop wordt genomen, want uiteindelijk moet er wel de mogelijkheid zijn om de verkoopopdracht succesvol af te ronden. Heb ik een energielabel nodig om te verkopen? Het is verplicht een energielabel in uw bezit te hebben wanneer deze in de verkoop staat. Wij moeten de labelklasse (A++++ t/m G) vermelden in advertenties en teksten op Funda. Daarnaast moet op het moment van de overdracht het energielabel overhandigd worden aan de nieuwe eigenaar. Sinds 1 januari 2021 zijn er nieuwe regels voor het energielabel en kunt u deze alleen aanvragen bij een energieadviseur. Een energielabel is 10 jaar geldig. Heeft u nog een vereenvoudigd label van voor 2021 liggen? Dan hoeft u geen nieuw label aan te vragen mits deze nog geldig is. Moet u bij de verkoop van een appartement de VvE documentatie beschikbaar stellen? Aangezien de koper een bewuste keuze moet maken, dient voor de volledigheid de splitsingsakte, het splitsingsreglement, de jaarstukken en eventueel het huishoudelijk reglement te worden aangeleverd door de verkoper. Ook is deze documentatie noodzakelijk voor een taxatie om de financiering rond te krijgen. Het is zelfs zo dat als de VvE niet goed functioneert, kopers geen financiering kunnen krijgen. Waaruit bestaat het stappenplan om een VvE te activeren? De eerste stap is een vergadering organiseren. Alle appartementseigenaren horen ingelicht te worden over de datum met het bijbehorende tijdstip. Tijdens de vergadering hebben alle appartementseigenaren het vergaderrecht (recht om deel te nemen aan een vergadering) en stemrecht (recht om deel te nemen aan de besluitvorming). Mocht een eigenaar verhinderd zijn dan een volmacht worden verleend om een stem uit te brengen namens de afwezige. In de akte van splitsing staat hoeveel eigenaren of gemachtigde namens de eigenaar aanwezig moeten zijn voor geldige besluitvorming. De tweede stap is om een agenda op te stellen met de te bespreken punten. Als een te bespreken punt niet in de agenda staat genoemd, mag geen besluitvorming daarover plaatsvinden. Het is belangrijk om de volgende punten tijdens de eerste vergadering te bespreken: wie beheerder wordt van de VvE, wie de inschrijving doet bij het Handelsregister van de Kamer van Koophandel, wie opent een bankrekening en welke bank, wie het meerjarenonderhoudsplan opstelt en wie de begroting bijhoudt. De besluiten met bijbehorende afspraken moeten worden vastgelegd in de notulen die na afloop voor iedereen beschikbaar zijn. De derde stap is de VvE in te schrijven bij het Handelsregister van de Kamer van Koophandel door de aangewezen persoon tijdens de vergadering. De naam, het adres, de oprichtingsdatum en het bestuur van de VvE dienen worden ingeschreven. Dit is noodzakelijk vanuit het oogpunt van vertegenwoordiging ten aanzien van derden. De vierde stap is een bankrekening te openen door de aangewezen persoon tijdens de vergadering. Het is belangrijk dat de bankrekening op naam van de vereniging komt te staan en niet op de naam van de bestuurders. Het rekeningnummer moet worden doorgegeven aan alle appartementseigenaren aangezien de maandelijkse VvE bijdragen daarop moeten worden overgemaakt. De vijfde stap is het opstellen van het meerjarenonderhoudsplan met de benodigde reserves. Bovendien moet een gezamenlijke opstalverzekering worden geregeld. Aan de hand van kosten en reserves kan een begroting worden opgesteld. Nieuwe afspraken moeten worden besproken en vastgesteld worden in de volgende vergadering. U kunt aan Plan Makelaars vragen naar onze partners. Wat zijn goede tips en tricks om uw huis klaar te maken voor een bezichtiging? Binnenkort staan er kijkers op uw stoep. Wij zorgen dat ze alle belangrijke documenten hebben ontvangen en dat wij ze met aandacht en tijd rondleiden. We hanteren namelijk altijd een aanpak waarbij wij begrip tonen en luisteren (aandacht), waar de klok bijzaak is (rust bewaren) en we het gewenste resultaat niet uit het oog verliezen (doelgericht). Zo krijgen de kijkers een goede indruk van uw woning. Om dat te realiseren, hebben we uw hulp nodig in de voorbereiding: het schoonmaken en klaarmaken van uw woning voor de bezichtigingen. Natuurlijk helpen we u een handje, dus hierbij de tips: 1. Opruimen Een opgeruimd huis oogt ruimtelijker en leidt niet af. De focus ligt daardoor op de zaken die er écht toe doen: het laat de mooiste kanten van uw woning zien. Ruim alle kamers op, sorteer boeken en servies die zichtbaar zijn en stop het speelgoed in de kasten. 2.