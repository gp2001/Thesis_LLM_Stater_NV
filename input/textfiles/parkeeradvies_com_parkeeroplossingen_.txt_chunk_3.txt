Voorbeelden zijn o.a. de Johan Cruijff Arena of Zwarte Cross (TripService of BeSite). Het verschil met OV9292 of Google is de omgeving die zich aanpast naar jouw website of app. De gebruiker blijft dus altijd in jouw omgeving. Hierdoor kan je bezoekers sturen langs de file vrije routes naar de vrije parkeerplaatsen die jj wilt laten zien. Bovendien kan je een multi modaal reisadvies geven zoals jj dat wil. Je krijgt bovendien het eigendom over de gegevens van jouw gebruikers. Waardevolle data waar actief op gestuurd kan worden. Een reisadvies kan vaak ook direct geboekt worden. Van een parkeerticket tot een treinreis, direct boeken, betalen en klaar. In 1 klik zowel een goedkope parkeerplaats als het OV of shuttle ticket boeken en/of een alleen fiets of ander vervoermiddel voor het vervolgtransport. Inmiddels maakt bij de John Cruijff Arena al meer dan 30% van de bezoekers gebruik van het persoonlijk reisadvies. Het resultaat is een afname van de files, minder zoekverkeer naar parkeerplaatsen en tevredener bezoekers. Technologie spelers zoals Cegeka zetten steeds meer in op de parkeer- en mobiliteitssector niet enkel binnen Smart Cities, maar ook in business-to-business. Zo heeft Cegeka voor Q-Park de ICT infrastructuur gemoderniseerd en gedigitaliseerd. Deze traditionele systemen konden moeilijk met elkaar communiceren en plaatsten niet altijd de gebruiker centraal. Hierdoor was er geen centrale aansturing mogelijk want corporate en lokale afdelingen werkten individueel in plaats van samen. Bovendien was de complexe digitale structuur niet schaalbaar voor toekomstige groei. Cegeka heeft naast de ontwikkeling voor Q-Park ook een eigen platform ontwikkeld “Capacity” specifiek voor multi-tenant en multi-purpose kantoren, bedrijvenparken en Universiteits en Tech campussen. Je ziet namelijk dat vastgoedontwikkelaars en eigenaren slimme locaties zoeken waar werken, ontspannen en wonen gecombineerd kunnen worden. Hierdoor moet je verder kijken dan alleen het parkeren voor de medewerkers en bezoekers.