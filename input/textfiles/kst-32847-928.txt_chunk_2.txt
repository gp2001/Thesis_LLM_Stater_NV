Zij hebben hierbij nog enkele vragen. De leden van de VVD-fractie lezen in de beantwoording van de Minister
dat de Minister de kosten van het nieuwe taxatierapport «nauw» volgt en «waar nodig» het gesprek met de sector aangaat. Deze leden willen weten
Tweede Kamer, vergaderjaar 2021–2022, 32 847, nr. 928 6wanneer de Minister dit gesprek aangaat en aan welke voorwaarden dit
moet zijn gebonden. Is dit gebonden aan een gemiddelde prijs van het fysieke taxatierapport? De leden van de VVD-fractie willen weten welke maatregelen de Minister overweegt indien de prijs fors stijgt en er wachtlijsten komen. Deze leden willen weten hoe de Minister de sector gaat wijzen het taxatierapport «goedkoop te laten blijven voor de consument». Zij willen tevens weten over welke prijs de Minister spreekt nu het taxatierapport «goedkoop» moet blijven. Deze leden willen tot slot weten of de Minister ook afspraken met de sector maakt over de prijs van het nieuwe taxatierapport. Sinds 1 oktober jl. werken alle NRVT-taxateurs (taxateurs ingeschreven bij
het Nederlands Register Vastgoed Taxateurs) met het nieuwe model-rapport «Wonen 2021». De sector heeft met dit nieuwe rapport nadere stappen gezet om de kwaliteit van de taxaties te verbeteren en consu-menten beter inzicht te geven in de energetische kwaliteit en de bouwkundige staat van de woning. Bij de overgang naar dit nieuwe modelrapport heb ik de sector opgeroepen om scherp te zijn op het kostenaspect en de transparantie hierover zodat consumenten niet te veel betalen. Door bijvoorbeeld reeds beschikbare data, zoals energielabels en bouwkundige keuringen te benutten kan worden voorkomen dat een consument dubbel betaalt voor soortgelijke informatie. Het is aan taxateurs zelf om de prijs van hun diensten vast te stellen. De taxatie-sector kent vele aanbieders, ook op lokaal niveau. Deze aanbieders concurreren met elkaar en kunnen specialismen ontwikkelen. Het is niet aan mij om de prijzen van taxaties vast te stellen. Tot op heden heb ik geen signalen ontvangen dat de prijs fors gestegen is of niet meer in verhouding staat tot de geboden kwaliteit van het fysieke taxatieproduct. Indien hier wel signalen over komen, dan zal ik het gesprek met de sector aangaan. Om dezelfde reden zie ik daarom nu ook geen urgentie om afspraken te maken met de sector over de prijs van het nieuwe taxatie-rapport. Om te mogen werken met het nieuwe modelrapport moeten taxateurs een
opleiding en examinering ondergaan. Ik verwacht niet dat deze exami-nering leidt tot wachtlijsten, omdat 96%
4 van de NRVT-taxateurs met het
nieuwe modelrapport mag werken, aangezien zij reeds het examen met een positief resultaat hebben afgerond. Ik heb ook geen signalen ontvangen dat na 1 oktober wachtlijsten zijn ontstaan. Verschillende taxatierapporten De leden van de VVD-fractie lezen in de beantwoording van de Minister
dat taxateurs en banken gaan werken met een eigen hybride taxatie-rapport. Deze leden willen weten welke verschillen hiertussen zijn. Is er ook een verschil in de prijs tussen het hybride taxatierapport van taxateurs en banken? De leden van de VVD-fractie lezen dat per 30 juni de tarieven worden gesteld. Welke tarieven zijn er nu gesteld voor het fysieke taxatierapport en het hybride taxatierapport van taxateurs en banken? Deze leden willen weten wat het verschil in de prijs is met het oude digitale taxatierapport. Zij willen tot slot weten waarom de Minister de uitzondering niet uitvoert om het taxatierapport in bepaalde gevallen digitaal te laten blijven uitvoeren, in lijn met artikel 210 van de richt-snoeren van de EBA en in lijn met de aangenomen motie van de leden Koerhuis en Agnes Mulder om de kosten voor een taxatierapport laag te houden. 4Van de 5.018 taxateurs die op 28 juni 2022 stonden ingeschreven bij het NRVT, hebben 4842 het
scholingstraject met de bijbehorende toets met een positief resultaat afgerond. Tweede Kamer, vergaderjaar 2021–2022, 32 847, nr. 928 7Momenteel zijn er twee hybride taxatieproducten in de markt waar
consumenten gebruik van kunnen maken: de desktoptaxatie en de bureauwaardering. De desktoptaxatie wordt aangeboden door modelleve-rancier Calcasa en is voortgekomen uit een pilot van ING, Calcasa en de Taxatheek. Meer dan twintig hypotheekverstrekkers (waaronder ING, Rabobank en ABN AMRO) accepteren deze hybride taxatie voor hypotheekverstrekking in bepaalde situaties
5. Een desktoptaxatie kost
€ 856 en is sinds 1 juli 2021 meer dan 10.000 keer toegepast. De bureau-
waardering is een door de brancheorganisaties gelanceerd product en is sinds 1 juli 2021 ongeveer honderd keer gebruikt
7. De bureauwaardering
is o.a. door ASR geaccepteerd ten behoeve van hypotheekverstrekking. De prijs van de bureauwaardering wordt door de individuele taxateurs zelf gekozen. Omdat de bureauwaardering pas recent wordt gebruikt en nog weinig is toegepast, heb ik nog geen betrouwbare indicatie van de prijs van het product. Ik houd goed contact met de sector over de prijsontwik-kelingen. De desktoptaxatie en de bureauwaardering verschillen op een aantal
onderdelen. Zo vullen beide producten de manier waarop aangetoond wordt dat een taxateur beschikt over lokale kennis anders in. Ook hanteren beide producten een ander uitgangspunt ten aanzien van welke woningtypen hybride kunnen worden getaxeerd.