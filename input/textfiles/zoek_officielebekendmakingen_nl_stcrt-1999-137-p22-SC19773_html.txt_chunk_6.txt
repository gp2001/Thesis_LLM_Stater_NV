Indien ter nakoming van de verplichting tot levering door de juridische
eigenaar hypotheek wordt verleend, zie voor berekening van het tarief onder
hypotheektarief XI. In geval van afgifte van een legaat van onroerende zaken of schepen wordt
het gewone transporttarief I 2 c.q. V 2 toegepast; het bij het transporttarief
sub I 4, I 5 en I 6 bepaalde is daarbij van toepassing. Op toedeling van vruchtgebruik dan wel afgifte van een legaat houdende
vruchtgebruik is, voorzover het vruchtgebruik betrekking heeft op onroerende
zaken en schepen, het vorenstaande eveneens van toepassing. In geval van inbreng van onroerende zaken en schepen - hetzij bij
een akte van oprichting, hetzij bij een akte van wijziging of andere akte -
in een N.V./B.V. dan wel in maat- of vennootschappen welker kapitaal niet
in aandelen is verdeeld, wordt in rekening gebracht de helft van het transporttarief
I 2 c.q. V 2 over de waarde van de ingebrachte onroerende zaken of schepen,
zulks met een minimum van f 630,- . Het bij het transporttarief
sub I 4, I 5 en I 6 bepaalde is daarbij van toepassing. Dit tarief geldt ook indien de onroerende zaken of schepen deel uitmaken
van een ingebrachte onderneming. Indien bij de inbreng in voormelde maat- of vennootschappen (welker kapitaal
niet in aandelen is verdeeld) de ingebrachte onroerende zaken of schepen vóór
de inbreng reeds aan alle maten tezamen toebehoorden wordt 1/4 van het tarief
in rekening gebracht, met een minimum van f 630,-. Het tarief wordt berekend over de hoofdsom tot zekerheid waarvan de hypotheek
wordt verleend. Het meestal begrote bedrag voor rente en kosten blijft dus
buiten beschouwing. Kosten en/of bemoeiingen terzake van rechterlijke machtigingen en dergelijke
worden afzonderlijk berekend. Kosten van merking en teboekstelling van schepen
zijn evenmin in het tarief begrepen. Indien de hypotheek deel uitmaakt van diverse zekerheden voor een aangegane
lening of verleend krediet - zoals bij praktijkfinanciering het geval
is - wordt het hypotheektarief beperkt tot de door de notaris te schatten
waarde van de hypothecair verbonden zaken. Voor het restant van de schuld
gelden dan geen tarieven. 1.