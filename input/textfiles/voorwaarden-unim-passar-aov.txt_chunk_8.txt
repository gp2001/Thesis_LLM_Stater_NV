• Muiterij. Dit is een georganiseerde gewelddadige actie van
leden van bijvoorbeeld het leger. De actie is gericht tegen
de leiding van de groep. • Oproer. Dit is een georganiseerde gewelddadige groep die
tegen de overheid is. • Een opstand. Dit is een georganiseerd verzet met geweld
tegen de overheid van een land
9.3 Wanneer krijgt u van ons ook geen uitkering? U krijgt van ons bij arbeidsongeschiktheid geen uitkering als u in
voorlopige hechtenis bent of in de gevangenis zit. Het maakt niet
uit of dat in Nederland is of in het buitenland. Hetzelfde geldt bij
terbeschikkingstelling (tbs). 9.4 T errorisme
Heeft u schade die het gevolg is van terrorisme? Dan geldt het
Protocol afwikkeling claims van de Nederlandse Herverzekerings-
maatschappij voor T errorismeschaden N.V. (NHT). Dit betekent
dat wij niet meer betalen dan het bedrag dat wij zelf ontvangen van
het NHT. Informatie hierover vindt u op www.terrorismeverzekerd.nl. Ontvangt u de regeling liever op papier? Belt u dan de Reaal
Klantenservice op 072 - 519 40 00. 10 Uw polis
10.1 Wanneer begint uw verzekering? U bent verzekerd vanaf de datum die op uw polis staat. 10.2 Wanneer eindigt uw verzekering? De verzekering eindigt altijd op de einddatum die op de polis staat,
tenzij de verzekering al eerder wordt beëindigd.1010.3 Wanneer stopt uw verzekering? Uw verzekering stopt direct:
• Eén dag na uw overlijden. • Aan het eind van het kalenderjaar waarin u de eindleeftijd
bereikt. • Als u geen vaste woonplaats in Nederland meer heeft. In de volgende gevallen stoppen wij uw verzekering:
• U heeft ons opzettelijk onjuiste of onvolledige informatie
gegeven, toen u de verzekering afsloot. • Als u ons zonder opzet onjuiste of onvolledige informatie heeft
gegeven toen u de verzekering afsloot. En wij de verzekering
niet zouden hebben geaccepteerd als wij de juiste of volledige
informatie hadden gehad. • U heeft bij ons schade gemeld. En u heeft ons daarbij
opzettelijk onjuiste of onvolledige informatie gegeven. • U heeft gefraudeerd. In alle gevallen ontvangt u van ons een brief. Hierin leest u waarom
en vanaf welke datum de verzekering stopt. Let op! Als de verzekering stopt, stopt ook de uitkering. 10.4 Wanneer kunt u de verzekering stoppen? Heeft u gekozen voor een contractsduur van één jaar? Dan kunt u
na het eerste jaar uw verzekering dagelijks stoppen. Er geldt dan
een opzegtermijn van één maand. De premie die u te veel heeft
betaald, betalen wij aan u terug. Heeft u gekozen voor een contractsduur van drie jaar? Dan kunt u
na de periode van drie jaar uw verzekering dagelijks stoppen. Er
geldt dan een opzegtermijn van één maand. De premie die u te
veel heeft betaald, betalen wij terug. Ongeveer drie maanden
voordat de eerste periode van uw verzekering om is sturen wij u
een brief. Hierin vragen wij u naar uw keuze voor de voortzetting
van deze verzekering. Stopt uw verzekering omdat u deze heeft opgezegd op basis van
dit artikel? Dan kunt u toch een uitkering krijgen, als u arbeids-
ongeschikt bent geworden in de periode tussen het opzeggen en
het moment dat de verzekering stopt. Voor de uitkering gelden de
voorwaarden van deze verzekering.Daarnaast geldt hiervoor een aantal extra regels:
• Als u na het stoppen van de verzekering meer arbeidsongeschikt
wordt, verhogen wij het uitkeringspercentage niet. • Als u na het stoppen van de verzekering minder arbeids-
ongeschikt wordt, dan verlagen wij het uitkeringspercentage
wel. • De uitkering stopt wel, als de uitkering ook gestopt zou worden,
wanneer de verzekering nog wel zou lopen. Dit is in de volgende
gevallen:
• Op de dag dat u minder dan 25% arbeidsongeschikt bent. • Drie maanden na de dag van uw overlijden. • Aan het eind van het kalenderjaar waarin u de eindleeftijd
bereikt. • Als u geen vaste woonplaats in Nederland meer heeft. • Als u ons opzettelijk onjuiste of onvolledige informatie
heeft gegeven, toen u de verzekering afsloot. • Als u ons zonder opzet onjuiste of onvolledige informatie
heeft gegeven toen u de verzekering afsloot en wij de
verzekering niet zouden hebben geaccepteerd als wij de
juiste of volledige informatie hadden gehad. • Uw arbeidsongeschiktheid is bij ons gemeld. En u heeft ons
daarbij opzettelijk onjuiste of onvolledige informatie
gegeven of laten geven. • Als u gefraudeerd heeft. • Als u de verschuldigde premie en kosten niet op tijd
betaalt. • Als u uw verplichtingen bij arbeidsongeschiktheid niet
nakomt. • Als u de veranderingen die belangrijk zijn voor uw
verzekering (artikel 8) niet aan ons doorgeeft. 10.5 Kunt u de verzekering tijdelijk stoppen? U kunt ons vragen om de verzekering tijdelijk te stoppen. Het
tijdelijk stopzetten van de verzekering kan wanneer:
• U tijdelijk in loondienst gaat. • U een sabbatical neemt. • U langdurig in het buitenland verblijft. • U de volledige premie tijdelijk niet kan betalen. • U tijdelijk geen inkomen uit uw verzekerde beroep heeft. Wilt u de verzekering om andere redenen tijdelijk stoppen?. Dan
kan dat alleen als wij daarvoor toestemming geven.11Voor het tijdelijk stopzetten gelden de volgende regels:
• U moet het tijdelijk stopzetten van de verzekering altijd vooraf
bij ons aanvragen. • U kunt de verzekering voor minimaal drie en maximaal twaalf
maanden stopzetten. • Voor de periode dat de verzekering tijdelijk stopgezet is, betaalt
u minder premie. Wij bepalen hoeveel deze premie is
• In deze periode bent u niet verzekerd als u arbeidsongeschikt
wordt. • Bent u al arbeidsongeschikt? Dan krijgt u gedurende deze
tijdelijke stopzetting geen uitkering. • Neemt deze arbeidsongeschiktheid toe? Of wordt u tijdens
deze periode arbeidsongeschikt? Dan krijgt u ook geen
uitkering voor deze arbeidsongeschiktheid of de toename. Ook
niet als de verzekering weer ingaat. • U krijgt geen zwangerschapsuitkering als u in deze periode
bevalt. • U bent tijdens deze periode verplicht om eventuele
gezondheidsklachten en/of arbeidsongeschiktheid door een
ziekte of een ongeval onmiddellijk aan ons te melden. Is de afgesproken periode afgelopen en gaat u uw beroep weer
uitvoeren? Dan gaat de verzekering weer in. Wij gaan er daarbij van
uit dat u dan hetzelfde beroep weer gaat uitvoeren dat nu op uw
polis staat vermeld. Is dat niet het geval, of is het beroep
veranderd? Of is de wijze waarop u uw werkzaamheden verricht
veranderd? Dan mogen wij uw verzekering aanpassen of
beëindigen. U kunt ons ook vragen om de verzekering tijdelijk te stoppen als u
helemaal of gedeeltelijk ophoudt met het beroep dat op de polis
staat. Daarvoor gelden dezelfde regels.