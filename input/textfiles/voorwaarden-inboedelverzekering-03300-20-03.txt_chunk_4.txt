• Kunst, antiek en schilderijen. Schade door brand is niet verzekerd als de studentenkamer wordt
verwarmd door een oliegestookte kachel. Tip
U bent goed verzekerd. T och is het vervelend als u te
maken krijgt met schade. Door voldoende zorg en
onderhoud kunt u schade voorkomen. Een paar tips:
• Zorg ervoor dat uw zonwering is opgerold als er storm
wordt verwacht. • Het is verstandig om voorzorgsmaatregelen te treffen
bij naderend onweer. Heeft u geen beveiliging tegen
overspanning? Haal dan de stekkers van uw apparatuur
uit het stopcontact. 3 Welke extra kosten betalen wij? Als u schade heeft aan uw bezittingen, dan kan het voorkomen dat
u meer kosten heeft dan de directe kosten van de schade. Of
misschien maakt u kosten om een schade te voorkomen of te
beperken. Wij betalen in bepaalde gevallen de extra kosten. Deze
extra kosten betalen wij bovenop het verzekerd bedrag. Hieronder
leest u welke extra kosten wij betalen.3.1 Extra kosten voor het tijdelijk ergens anders wonen
Maakt u kosten omdat u vanwege schade tijdelijk ergens anders
moet wonen? Dan vergoeden wij deze tijdens de periode van
herstel of herbouw van de woning. Dit doen wij voor maximaal
52 weken. Het maximumbedrag dat wij over deze periode
vergoeden is € 7.500. 3.2 Extra kosten bij diefstal van huissleutels
• Zijn uw huissleutels gestolen? Dan betalen wij maximaal € 750
voor nieuwe sloten als u deze woning huurt. Heeft u een
koopwoning en is deze verzekerd bij ons? Dan wordt de schade
vergoed via uw Reaal Woonhuisverzekering. • Is uw auto bij ons verzekerd en zijn uw autosleutels uit de
woning gestolen? Dan vergoeden wij maximaal € 250 voor het
vervangen van de autosloten. 3.3 Extra kosten vanwege de schadeafhandeling
• De redelijke kosten van experts. Deze moeten zich houden aan
de Gedragscode Schade-expertiseorganisaties. De kosten van
de expert die u heeft gekozen, vergoeden wij tot maximaal de
hoogte van de kosten van de expert die wij zelf ingeschakeld
hebben. • De kosten die door of namens de Stichting Salvage zijn
gemaakt. Deze stichting biedt eerste ondersteuning na brand. Zij zorgt voor persoonlijke hulp en beperkt de schade zo veel
mogelijk (zie stichtingsalvage.nl). • De kosten die u moet maken voor het afbreken, opruimen en
afvoeren van uw beschadigde bezittingen. • De kosten voor het vervoeren en opslaan van uw bezittingen
na schade. Deze kosten vergoeden wij  tot maximaal € 7.500
per gebeurtenis. 3.4 Extra kosten vanwege het voorkomen
of beperken van schade
Heeft u kosten gemaakt om een directe dreiging van schade te
voorkomen of schade te beperken? Dan vergoeden we deze
kosten als de schade is verzekerd of verzekerd zou zijn. 3.5 Extra kosten bij huurdersbelang
Is er sprake van schade aan centrale verwarming- en waterleiding-
installaties en toestellen die daarop zijn aangesloten? Dan
vergoeden wij ook de kosten die nodig zijn om het defect op te
sporen en de leiding te herstellen in de woning. Als daarvoor hak-,
breek- en herstelwerk aan muren, vloeren en andere onderdelen
van de woning nodig is, vergoeden wij ook deze kosten. Deze
kosten vergoeden wij alleen als deze voor rekening van u als
huurder komen en niet door een andere verzekering worden
vergoed.84 Welke schade is niet verzekerd? Er zijn ook schades waarvoor wij niet betalen. Hieronder leest u
welke dat zijn. 4.1 Algemeen
U ontvangt geen vergoeding voor schade die is ontstaan door:
• Normaal huishoudelijk gebruik. Bijvoorbeeld krassen, deuken
en slijtage. • Uw opzet, roekeloosheid of grove schuld.