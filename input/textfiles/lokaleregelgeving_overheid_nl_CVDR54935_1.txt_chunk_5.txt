ins d. Indien door de erfpachter gebruik wordt gemaakt van de in lid a bedoelde koopoptie,
komen partijen reeds nu voor alsdan overeen om, ter voorkoming van herziening van
door de gemeente in aftrek te brengen voorbelasting, samen te opteren voor met omzetbelasting
belaste levering van de zaak zoals bedoeld in . Artikel 15 Gedoogplicht van voorzieningen ten behoeve van openbare doeleinden ins a. De erfpachter is verplicht op, in, aan of boven de zaak en de op te richten opstal(len)
de aanwezigheid van door, vanwege of met instemming van de gemeente aangebrachte leidingen,
kabels, palen, rioleringen en andere soortgelijke voorzieningen ten behoeve van openbare
doeleinden te gedogen en toe te laten dat deze voorzieningen worden aangebracht, onderhouden
en vernieuwd wanneer dit door burgemeester en wethouders zal worden gelast. ins b. Indien de in lid a bedoelde voorzieningen ten tijde van de notariële akte reeds in
de zaak aanwezig zijn of op dat moment bekend is waar de voorzieningen zullen worden
aangebracht, zal op de bij de erfpachtovereenkomst behorende situatietekening worden
aangegeven waar die voorzieningen zich bevinden of zullen worden aangebracht. Op, respectievelijk in of boven dat gedeelte van de zaak waar de in lid a bedoelde
voorzieningen zich bevinden of zullen worden aangebracht mogen geen bouwwerken worden
opgericht, mag geen gesloten wegdek worden aangebracht, mogen geen ontgrondingen worden
verricht en mogen geen bomen of diepwortelende struiken worden geplant. ins c. Indien door de erfpachter gebruik wordt gemaakt van de in artikel 14 bedoelde koopoptie,
verplicht hij zich nu reeds door ondertekening van de erfpachtovereenkomst, indien
op dat moment voorzieningen ten behoeve van openbare doeleinden in de zaak aanwezig
zijn, om bij de overdracht van de blote eigendom mee te werken aan de vestiging van
een opstalrecht ten behoeve van de gemeente van die voorzieningen en ten laste van
de alsdan door deze aan te geven gedeelten van de zaak, een en ander onder door de
gemeente nader te stellen voorwaarden en bepalingen. ins d. De kosten van de vestiging van het opstalrecht als bedoeld in lid c komen ten laste
van de erfpachter. Artikel 16 Gebruik overeenkomstig bestemming ins a. Het is de erfpachter niet toegestaan de overeengekomen bestemming van de zaak te wijzigen
en daarop in overeenstemming met die bestemming gestichte opstallen te gebruiken,
te doen of te laten gebruiken in strijd met die bestemming, tenzij hiervoor voorafgaande
schriftelijke toestemming van burgemeester en wethouders werd verkregen. ins b. Bij overtreding van het in het vorig lid bepaalde is de erfpachter verplicht op eerste
schriftelijke aanzegging van burgemeester en wethouders de oorspronkelijke bestemming
te herstellen. ins c. Indien de erfpachter binnen de bij de aanzegging gestelde termijn de oorspronkelijke
bestemming niet geheel hersteld, is hij - onverminderd zijn verplichting tot vergoeding
van de hieruit voor de gemeente voortvloeiende schade - aan de gemeente een boete
verschuldigd ten bedrage van € 453,00 voor elke dag of gedeelte hiervan dat hij in
gebreke is. ins d. Het is de erfpachter zonder voorafgaande schriftelijke toestemming van burgemeester
en wethouders niet toegestaan het perceel en/of de opstallen geheel of gedeeltelijk
langer dan een jaar niet of nagenoeg niet te gebruiken. Artikel 17 Overdracht van rechten Het is partijen verboden om zonder voorafgaande schriftelijke toestemming van elk
der partijen rechten en verplichtingen uit de overeenkomst en/of eventuele met de
overeenkomst samenhangende overeenkomsten tussen partijen, geheel of gedeeltelijk
over te dragen aan derden; partijen zijn bevoegd om aan het verlenen van toestemming
voorwaarden te verbinden. Artikel 18 Boetebepaling ins a. Bij niet-nakoming van enige verplichting, voortvloeiend uit de erfpachtovereenkomst,
verbeurt de erfpachter, voor zover nodig na eerst in gebreke te zijn gesteld en na
verloop van de in die ingebrekestelling bepaalde termijn, ten behoeve van de gemeente
een onmiddellijk opeisbare boete ter hoogte van de canon zoals die laatstelijk door
de gemeente werd vastgesteld/aangepast, op welk bedrag de door de gemeente terzake
van de toerekenbare tekortkoming in de nakoming te lijden schade wederzijds onveranderlijk
wordt bepaald. Indien de omstandigheden van het geval echter een hogere boete rechtvaardigen
zullen burgemeester en wethouders de onmiddellijk opeisbare boete nader vaststellen. ins b. Naast het gestelde in lid a van dit artikel behoudt de gemeente het recht om bij niet-nakoming
van enige verplichting nakoming te vorderen. Hoofdstuk 3 In hoofdstuk 3 zijn opgenomen de algemene bepalingen die uitdrukkelijk van kracht
moeten worden verklaard. Daarnaast kunnen bij afzonderlijk raadsbesluit vast te stellen aanvullende bepalingen
gelden voor specifieke onderwerpen, welke bepalingen eveneens uitdrukkelijk in de
erfpachtovereenkomst van kracht moeten worden verklaard. Artikel 19 Geldigheid van de artikelen van dit hoofdstuk Elk van de artikelen 19 tot en met 25 is slechts geldig indien en voor zover ze in
de erfpachtovereenkomst uitdrukkelijk van toepassing zijn verklaard. Artikel 20 Bebouwing ins a. De erfpachter is verplicht om de zaak te bebouwen met de in de erfpachtovereenkomst
aangegeven bebouwing, welke (een) bedrijfsgebouw(en), kanto(o)r(en) of bijzondere-
of andere nader omschreven bebouwing kan betreffen. ins b. Binnen twee jaar na de dag waarop de notariële akte is ondertekend moet de op de zaak
te stichten bebouwing voltooid en gebruiksklaar zijn; indien daartoe aanleiding bestaat,
kunnen burgemeester en wethouders op schriftelijk verzoek van de erfpachter verlenging
van deze termijn toestaan. ins c. Indien na verloop van de in lid b genoemde termijn of de ingevolge dat lid verlengde
termijn de bebouwing wel is aangevangen, maar nog geen 50% van de geschatte bouwtijd
is verlopen, is de erfpachter aan de gemeente een boete verschuldigd ter grootte van
de voor het eerste jaar verschuldigde canon. ins d. Indien na verloop van de in lid b genoemde termijn of de ingevolge dat lid verlengde
termijn de bebouwing wel is aangevangen maar nog niet geheel is voltooid, terwijl
meer dan 50% van de bebouwing gereed is, verlenen burgemeester en wethouders uitstel
van de bouwplicht voor de periode van de geschatte bouwtijd van het restant van de
bebouwing. Indien na verloop van die verlenging nog steeds een wezenlijk deel van
de bebouwing moet geschieden is de erfpachter aan de gemeente een boete verschuldigd
zoals bedoeld in lid c, onverminderd het recht van de gemeente om volledige nakoming
van de bouwplicht te vorderen. Artikel 21 Afrastering bedrijfsterrein De erfpachter verplicht zich tegenover de gemeente het terrein voor zijn rekening
af te scheiden met een deugdelijke, niet-ontsierende afrastering, zoals voor bedrijfsterrein
gebruikelijk is. Artikel 22 Burenrechtelijke bepaling Voor het geval dat gebruik wordt gemaakt van de in artikel 14 opgenomen koopoptie
doet de erfpachter ten opzichte van de gemeente door ondertekening van de erfpachtovereenkomst
afstand van de bevoegdheden bedoeld in de en , zodat de gemeente niet verplicht is bij te dragen in de kosten van erf afscheidingen
of verplicht is deze op te richten. Artikel 23 Erfdienstbaarheden over en weer voor opstallen ins a. Indien door de erfpachter gebruik wordt gemaakt van de in artikel 14 bedoelde koopoptie
komen partijen nu reeds voor alsdan overeen om bij de notariële akte waarbij de blote
eigendom zal worden overgedragen ten behoeve en ten laste van de zaak en ten behoeve
en ten laste van de alsdan door de gemeente nader aan te geven za(a)k(en), te vestigen
en aan te nemen, al zodanige erfdienstbaarheden, waardoor de toestand waarin de zaken
zich ten opzichte van elkaar bevinden, gehandhaafd blijft. ins b. Onder andere geldt dit voor wat betreft de aanwezigheid van ondergrondse en bovengrondse
kabels en leidingen, rioleringen, waterafvoeren, ventilatiesystemen, lichtinval, inankeringen,
inbalkingen en overbouwingen.