Tja. Make music, not war maandag 21 november 2022 15:52 Acties: +21 musiman Ja, ik weet dat je niet twee berichten achter elkaar moet zetten, maar ik doe dat om duidelijk te maken dat er een update is. Vorige week heb ik een telefonisch onderhoud gehad met een medewerker van de verkopende makelaar. Deze persoon gaf aan dat zij inlichtingen heeft ingewonnen bij de toenmalige verkopers en bij een NVM jurist. De verkopers gaven aan dat zij dachten dat een vergunning niet nodig was. Dit zouden ze ergens gelezen hebben, maar ze konden dat document niet meer terugvinden. Ik heb gereageerd dat dit heel logisch is, omdat de vergunningplicht er namelijk juist wél is (voor onze wijk). De NVM jurist gaf volgens de dame van de makelaar aan dat dit verhaal beide kanten op zou kunnen, omdat de koper een onderzoeksplicht heeft. Bij de verkoop heeft de verkopende partij een formulier ingevuld waar ondermeer een vraag stond of er verbouwingen zijn geweest waar geen vergunning voor is aangevraagd. Op die bewuste vraag heeft de verkoper geen ja en geen nee aangekruist. De NVM jurist gaf aan dat de koper aan de ene kant hier vragen over had kunnen stellen, maar dat de verkoper hier misschien iets had willen verzwijgen. Dit zou bij een rechtszaak beide kanten op kunnen. Vandaag heb ik een eerste contact gehad met iemand van de rechtsbijstandverzekering. Hij gaf aan dat ik nog even niks moet doen richting gemeente. Ik ga hem allerlei gegevens aanleveren. De jurist gaat uitzoeken of de verkopende makelaar wellicht onzorgvuldig heeft gehandeld door de niet ingevulde vraag onbeantwoord te laten en niet te vragen naar de niet beantwoorde vraag. Volgende week hebben we weer een telefonisch onderhoud. I'll keep you posted. Make music, not war maandag 21 november 2022 18:23 Acties: +7 President En de makelaar blijft uiteraard weer buiten schot... De NVM jurist gaf aan dat de koper aan de ene kant hier vragen over had kunnen stellen, maar dat de verkoper hier misschien iets had willen verzwijgen. Dit zou bij een rechtszaak beide kanten op kunnen. maandag 21 november 2022 18:30 Acties: +5 jongetje Ja, de NVM jurist van de verkopende makelaar handelt in het belang van de verkopende makelaar (en partij). [...]  En de makelaar blijft uiteraard weer buiten schot... dinsdag 29 november 2022 09:56 Acties: +3 secret17 Vanuit de verkopend makelaar is het logisch dat ze dit zeggen (onderzoeksplicht koper, 'zou beide kanten op kunnen'), maar ik denk dat ze dondersgoed weten dat jij hier veel sterker staat dan de verkoper/verkopend makelaar. Onderzoeksplicht, ja, maar de rechter heeft al uitgesproken dat je bij je onderzoek er in beginsel vanuit mag gaan dat alles wat gebouwd is vergund is en voldoet aan de voorwaarden van het bestemmingsplan, etc etc. Misschien dat er uitzonderingen zijn bij hele bijzondere objecten, sloopwaardige panden, etc, maar in jouw geval zie je een mooie dakkapel, verkoper zegt er verder niks over, dan mag je er vanuit gaat dat die vergund is. Verkoper kan geen beroep doen op 'ik dacht dat het zonder vergunning mocht' want je bent als eigenaar zelf verantwoordelijk voor de juiste vergunningscheck. Dat ze zich daarin hebben vergist en uit goede bedoelingen hebben gehandeld, zou kunnen, maar dat neemt niet weg dat zij verantwoordelijk zijn en dit dus moeten oplossen. Maar goed, laat de jurist zijn werk maar even doen, dat is de expert. ... De NVM jurist gaf volgens de dame van de makelaar aan dat dit verhaal beide kanten op zou kunnen, omdat de koper een onderzoeksplicht heeft. Bij de verkoop heeft de verkopende partij een formulier ingevuld waar ondermeer een vraag stond of er verbouwingen zijn geweest waar geen vergunning voor is aangevraagd. Op die bewuste vraag heeft de verkoper geen ja en geen nee aangekruist. De NVM jurist gaf aan dat de koper aan de ene kant hier vragen over had kunnen stellen, maar dat de verkoper hier misschien iets had willen verzwijgen. Dit zou bij een rechtszaak beide kanten op kunnen. ...