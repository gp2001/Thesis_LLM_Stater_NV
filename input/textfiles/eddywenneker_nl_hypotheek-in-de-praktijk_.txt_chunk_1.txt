Me verzekeren Welke verzekeringen zijn er? Sparen Wij zijn zelfstandig intermediair van RegioBank. Dit betekent dat wij het complete productenpakket van RegioBank kunnen aanbieden. Geld lenen Geld lenen is vandaag de dag heel vanzelfsprekend. Voor het kopen van bijvoorbeeld een andere auto of een nieuwe caravan. De hypotheek in de praktijk Inhoud: Makelaar Nee, de inschakeling van een makelaar is in het geheel niet verplicht. Bijna de helft van de huizentransacties loopt buiten de makelaardij om. De Eerste Kamer is in december 2000 akkoord gegaan met het kabinetsvoorstel om tegen de achtergrond van marktwerking en deregulering de makelaarstitel en eed af te schaffen. De stichting is een gezamenlijk initiatief van de brancheorganisaties Nederlandse Vereniging van Makelaars (NVM), Landelijke Makelaars Vereniging (LMV), Vereniging Bemiddeling Onroerend Goed (VBO) en de Vereniging Eigen Huis. Voor inschrijving als RegisterMakelaar Onroerende Zaken moeten makelaars voldoen aan het vakbekwaamheidsniveau, zoals dat voor certificatie volgens de norm EN 45013 is vastgelegd. De certificering vindt plaats op persoonlijke titel en geldt voor een periode van vijf jaar. De certificering kan telkens met vijf jaar worden verlengd, op voorwaarde dat men heeft voldaan aan verplichte na- en bijscholing. Als certificerende instelling treedt op Det Norske Veritas BV (DNV). Een oriëntatie-opdracht, doorgaans op basis van een vaste vergoeding, impliceert niet meer dan dat de makelaar u op de hoogte houdt van het bij uw woningprofiel passende nieuwe woningaanbod. Vaak is het echter zo dat de gegevens niet eerder beschikbaar komen dan nadat klanten met een zoekopdracht voorrang hebben genoten. Bij een zoekopdracht wordt van de makelaar gevraagd concreet op zoek te gaan naar woonruimte. Vaak is een zoekopdracht, in de oververhitte woningmarkt, de enige mogelijkheid om tijdig van beschikbare woonruimte op de hoogte te geraken. De makelaar stelt zich nu proactiever op, maar zal voor zijn bemiddeling ook courtage vragen. Wanneer de makelaar verzocht is om een woning aan te kopen, zal hij een vergoeding in rekening willen brengen. Samen met cliënt gaat hij woningen bezichtigen, regelt zonodig een taxatie en voert de onderhandelingen. Voorts regelt hij administratieve zaken. Een makelaar kan bijvoorbeeld ook zorgen voor een voorlopig koopcontract, waartoe standaard overeenkomsten beschikbaar zijn. De verkopende makelaar dient actief op zoek te gaan naar kopers. Daartoe raadpleegt hij natuurlijk eerst eigen bestanden of bestanden van collegamakelaars. Soms plaatst hij advertenties, zet een bord in de tuin etc. Daarnaast is hij aanwezig bij bezichtigingen door potentië le kopers en regelt de administratieve afhandeling. Courtages van 1,85% van het aankoopbedrag waren voorheen gebruikelijk. De markt is echter sterk in beweging gekomen.