De mogelijkheid om de termijn te verlengen staat in het
derde lid. Opgemerkt wordt dat de steunontvanger burgemeester en wethouders direct
moet informeren wanneer dit soort gebeurtenissen plaatsvinden die ertoe kunnen leiden
dat de woningen niet tijdig opgeleverd kunnen worden (zie artikel 12, eerste lid,
van deze regeling en artikel 11, tweede lid, onder c van de Algemene subsidieverordening
Ede 2017). Om te voorkomen dat er een ‘claim’ op de beschikbare middelen blijft van projecten
waar weinig voortgang in zit is een verplichting opgenomen om binnen 26 weken na de
toekenning van steun een aanvraag omgevingsvergunning in te dienen waarmee wordt voorzien
in realisatie van de sociale huurwoningen. Vervolgens moeten binnen 3 jaar na de datum
van steunverlening de woningen worden opgeleverd voor eerste ingebruikname. Deze laatste
termijn kan worden verlengd als een aanvrager door externe factoren niet in staat
is om de woningen tijdig te realiseren. Dit kan bijvoorbeeld het geval zijn als realisatie
niet mogelijk is vanwege beroepsprocedures of als bepaalde bouwmaterialen niet beschikbaar
zijn (geweest). In dat geval kunnen burgemeester en wethouders de termijn voor realisatie
van de woningen verlengen. ins - De verplichting om woningen die worden gebouwd met steun op basis van deze regeling
ten minste 25 jaar na eerste ingebruikname voor de doelgroep als sociale huurwoning
beschikbaar te houden In het wetsvoorstel wet Versterking Regie Volkshuisvesting ligt in de definitie van
sociale huurwoning een instandhoudingstermijn van 25 jaar besloten. Deze termijn geldt
tevens als norm voor prestatieafspraken tussen het Rijk en gemeenten. Om deze redenen
is in deze regeling een instandhoudingstermijn van 25 jaar opgenomen. ins - De verplichting om de woning te verhuren tegen een huurprijs die niet hoger is dan
de maximale huurprijsgrens Het gemeentebestuur vindt het van belang om te borgen dat sociale huurwoningen die
worden gerealiseerd met steun op basis van deze regeling daadwerkelijk bereikbaar
zijn voor inwoners met een lager inkomen. Daarom wordt aan de steun de verplichting
verbonden om een huurprijs te vragen die niet hoger is dan de maximale aanvangshuurprijs
die is opgenomen in de Uitvoeringswet huurprijzen woonruimte. Daarnaast mag de huur
jaarlijks niet meer worden verhoogd dan met het overeenkomstig deze wet vastgestelde
percentage van de maximale huurprijsverhoging. ins - De verplicht om de sociale huurwoningen te verhuren aan de daarvoor aangewezen doelgroep Huurwoningen die worden gerealiseerd met steun op basis van deze regeling mogen uitsluitend
worden verhuurd aan de doelgroep die is aangewezen in de Woningwet. Het betreft dan
met name personen met een lager inkomen. Het gaat om een inkomen van €44.035 voor
een eenpersoonshuishouden en een inkomen van €48.625 voor een meerpersoonshuishouden
(inkomensgrens 2023). Toegelaten instellingen zijn vrijgesteld van deze verplichting. De reden hiervoor is dat zij op basis van de Woningwet al de verplichting hebben om
minimaal 80% van hun woningen passend toe te wijzen. Hierop vindt controle plaats
vanuit de Autoriteit woningcoöperaties. Het zou toegelaten instellingen met ongewenste
administratieve lasten opzadelen als zij daarnaast nog apart verantwoording zouden
moeten afleggen over toewijzing op het niveau van de gemeente Ede. ins - De verplichting om gedurende de instandhoudingsperiode te handelen als goed verhuurder Aan steun op basis van deze regeling wordt de verplichting verbonden om te handelen
als ‘goed verhuurder’ in de zin van de Wet goed verhuurderschap. Dit betekent - kort
samengevat - dat verhuurders zich moeten onthouden van elke vorm van discriminatie
of intimidatie ten opzichte van hun huurders. Burgemeester en wethouders zijn bevoegd
gezag voor handhaving van de Wet goed verhuurderschap. Door naleving van de Wet goed
verhuurderschap te verbinden als verplichting voor steun op basis van deze regeling
kan bij schending daarvan tevens de ontvangen steun worden ingetrokken. ins - Bij steun op basis van een DAEB-besluit: de verplichting om daarin opgenomen verplichtingen
na te leven In hoofdstuk 4 van deze regeling is opgenomen hoe steun in overeenstemming wordt gebracht
met de staatssteunregels. Hiertoe wordt allereerst gekeken naar de mogelijkheden om
de ruimte onder de de-minimisverordening te benutten of - waar het steun aan toegelaten
instellingen betreft - de bestaande dienst van algemeen economisch belang (DAEB) onder
de Woningwet. In gevallen waarin deze opties onvoldoende mogelijkheden bieden belasten
burgemeester en wethouders de betrokken onderneming met een (aanvullende) DAEB. Hierbij
moeten de daarin opgenomen voorwaarden worden nageleefd. Het gaat hierbij onder meer
om administratieverplichtingen en de verplichting om ingeval van overcompensatie teveel
ontvangen steun terug te betalen. ins - Bij flexwonen: de verplichting om wooneenheden gedurende 25 jaar beschikbaar te houden
binnen de gemeente Ede Voor projecten die geheel of gedeeltelijk bestaan uit verplaatsbare wooneenheden (flexwonen)
geldt dat deze in principe gedurende 25 jaar beschikbaar moeten worden gehouden binnen
de gemeente Ede. Indien (her)plaatsing feitelijk onmogelijk is dan is de steunontvanger
vanwege overmacht ontheven van deze verplichting. Als een bepaalde locatie niet langer
beschikbaar is dan moet allereerst worden gekeken of verplaatsing mogelijk is naar
andere gronden waarover de steunontvanger beschikt of (eventueel tegen betaling) kan
beschikken. Als dit geen soelaas biedt dan wordt gezocht naar mogelijkheden binnen
de openbare ruimte, bijvoorbeeld op grond van de gemeente. Levert ook dit geen mogelijkheden
op voor herplaatsing dan kan een beroep worden gedaan op overmacht. Zoals bij (grotere) subsidies gebruikelijk vindt een vaststelling plaats of activiteiten
hebben plaatsgevonden overeenkomstig de gestelde voorwaarden. Aanvragers dienen daartoe
een aanvraag in binnen 13 weken nadat de sociale huurwoningen zijn opgeleverd (gereed
gemeld). Het is niet vereist dat de woningen al daadwerkelijk zijn verhuurd.