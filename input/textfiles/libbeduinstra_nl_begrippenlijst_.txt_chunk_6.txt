Korte tijd voordat de overdracht van de woning plaats vindt krijgen kopers, verkopers, verkopend en aankoopmakelaar een concept akte van levering ter controle door de notaris toegezonden. MAISONNETTE Een maisonnette is een woning in een groter gebouw. Een appartement bestaat uit 1 woonlaag, een maisonette uit meerdere woonlagen. Het woord maison komt uit het Frans en betekent huis. Het woord ette betekent uitgang van verkleining. MACHTIGING NOTARIS Koper(s) en verkoper(s) kunnen bij de notaris een machtiging tekenen. Het kan voorkomen dat een koper of verkoper niet aanwezig kan zijn tijdens de overdracht bij de notaris. De oplossing is van tevoren een machtiging te tekenen. MAKELAARSCOURTAGE De makelaarscourtage is de vergoeding voor de diensten van de makelaar bij de aankoop of verkoop van jouw huis. Veel makelaars werken tegenwoordig met deeldiensten en prijsafspraken. De te betalen makelaars-courtage is veelal een percentage van de (ver)koopsom die van tevoren is afgesproken met de opdrachtgever. De gemaakte afspraken worden vastgelegd in de bemiddelingsovereenkomst. MAKELAARDIJ Makelaardij is een verzamelnaam voor alles wat met makelaars en de woningmarkt te maken heeft. Van oudsher is een makelaar een beschermd beroep, dit is inmiddels afgeschaft. Makelaar is nu een vrij beroep, maar makelaars die zijn aangesloten bij een brancheorganisatie moeten voldoen aan strenge toelatingseisen. Daarnaast worden ze enkele malen per jaar bijgeschoold om up to date te blijven qua kennis en vaardigheid. MEERJAREN ONDERHOUDSPLAN – MJOP MJOP staat voor Meerjaren Onderhoudsplan en is een rapport waarin staat wanneer welk onderhoud plaats moet vinden. Tevens staan er de kosten van het onderhoud in vermeld. Dit rapport heeft betrekking op de gemeenschappelijke zaken van de Vereniging van Eigenaars. Vaak staat hierin het toekomstig onderhoud beschreven van bijvoorbeeld het dak, de gevels, de kozijnen en het trappenhuis. Wanneer er een Meerjaren Onderhoudsplan aanwezig is, is het voor de eigenaren duidelijk wanneer er onderhoud plaats vindt. Hiervoor wordt vaak maandelijks gereserveerd. Zonder reserveringen zou het kunnen gebeuren dat een dak vervangen moet worden terwijl er geen geld is. Vooral bij kleine Verenigingen van Eigenaren ontstaat wel eens het probleem dat er niet genoeg is gereserveerd voor onderhoud. MONUMENT Een monument is een overblijfsel dat om de cultuurhistorische of wetenschappelijke waarde gezien wordt als algemeen belang. Het zijn overblijfselen van kunst, cultuur, architectuur of nijverheid. In Nederland zijn er 4 typen monumenten: rijksmonumenten, provinciale monumenten, gemeentelijke monumenten en beschermde stadsgezichten of dorpsgezichten. Onderhoud of restauratie aan zo’n object is vaak erg kostbaar. Er zijn een aantal regelingen waar je misschien gebruik van kunt maken om een restauratie mee te financieren. MELDINGSPLICHT VERKOPER De meldingsplicht (art. 17 van het Burgerlijk Wetboek) van de verkoper houdt in, dat bij (bouwkundige) gebreken die hem bekend zijn, direct moet melden aan de koper. Zowel de verkopend als de aankopend makelaar zullen hiernaar vragen. Dit geldt niet voor gebreken die duidelijk zichtbaar zijn voor de koper. Ook moet de verkoper de rechten van anderen op zijn perceel melden aan de koper. Denk bijvoorbeeld aan het recht van de buurman om van het pad gebruik te maken. Of de melding dat bij een appartement de parkeerplaatsen op het appartementsterrein voor algemeen gebruik zijn. Als je de woning verkoopt, is het raadzaam een vragenlijst in te vullen. Ook de koper kan de verkoper een vragenlijst voorleggen. Door deze vragenlijst correct en volledig te beantwoorden, vervult de verkoper zijn mededelingsplicht voor de betreffende onderwerpen. NEN 2580 MEETINSTRUCTIE NEN-2580 geeft termen, definities en bepalingsmethoden voor de oppervlakten van terreinen met een bouwbestemming en voor de vloeroppervlakten en inhouden van gebouwen of delen daarvan. NATIONALE HYPOTHEEK GARANTIE -NHG Nationale Hypotheek Garantie houdt in dat de Stichting Waarborgfonds Eigen Woningen zich tegenover de bank garant stelt voor een eventuele restschuld van jouw hypotheek. Voor hypotheken met Nationale Hypotheek Garantie gelden daardoor lagere rentetarieven. De NHG grens is nu € 290.000,-. NOTARIS Een openbaar ambtenaar, die door de Kroon is benoemd, die bevoegd is om akten van overeenkomsten op te maken, te bewaren en afschriften en uittreksels af te geven. Bij sommige koop / verkoop transacties is een projectnotaris betrokken. Normaal gesproken kiest de koper de notaris die de overdracht van het registergoed behandeld. Indien er een projectnotaris is aangewezen, behandelt deze de zaak. De koopovereenkomst wordt meestal door de verkopend makelaar opgesteld maar dit kan ook door de notaris worden gedaan. NWWI Taxatie-instituten controleren taxatierapporten, ook wel valideren genoemd. Indien een taxateur in het taxatierapport te veel afwijkt van de waarden van het rekenmodel van het taxatie instituut, moet de taxateur die afwijking onderbouwen. Dit is om fraude tegen te gaan. De taxateur wordt dus gecontroleerd door een externe onafhankelijke partij. NOTARISKOSTEN Voor het opstellen en passeren van de akte van levering en de hypotheekakte berekent de notaris notariskosten. Een notaris is verplicht bij het passeren (leveren) van een huis. De notariskosten zijn gesplitst in twee delen namelijk; leveringskosten en hypotheekkosten. ONDER BOD De makelaar kan aangeven dat hij met een woning onder bod is. Dat betekent alleen dat hij een serieuze klant heeft waar hij het vertrouwen in heeft een deal te sluiten. Tijdens het “onder bod” zijn mogen de bezichtigingen gewoon doorgaan maar moet de makelaar dit wel melden aan de kijkers. ONDERHANDELEN Een onderhandeling is een proces waarmee partijen proberen om door middel van voorstellen en tegenvoorstellen tot een overeenkomst te komen. Hiermee proberen we te bereiken wat we anders niet zouden bereiken. Succesvol onderhandelingen voeren is een vaardigheid waar makelaars over moeten beschikken om het beste voor hun klanten eruit te halen. Het is in principe iets zakelijks, maar we hebben er dagelijks mee te maken. Tijdens het onderhandelen kan ook de gunfactor een rol spelen bij het wel of niet succesvol afronden van een deal. ONDERGRONDSE TANK Een ondergrondse tank is een tank die bijvoorbeeld in de achtertuin ligt. Vroeger werden er ondergrondse tanks ingegraven voor de opvang van toilet-en douchewater. Dit noemt men een septic tank. In veel oude vooroorlogse woningen komt dit nog voor. Het kan ook voorkomen dat er een olietank in de tuin aanwezig is. ONDERZOEKSPLICHT KOPER Van de koper wordt verwacht dat hij/zij de staat van de woning onderzoekt. Bijvoorbeeld als het gaat om kozijnen die zichtbaar verrot zijn, of scheuren in muren. De verkoper hoeft de koper daar niet uitdrukkelijk op te wijzen. Indien de koper een bouwkundige keuring uit laat voeren is er in grote mate voldaan aan de onderzoeksplicht. Sommige gebreken zijn al jaren bij de verkoper bekend maar niet direct zichtbaar. Dat moet gemeld worden. ONTBINDENDE VOORWAARDEN Het is mogelijk ontbindende voorwaarden in een koopakte op te nemen waarin je een voorbehoud maakt bij het kopen van een woning. Op grond van een ontbindende voorwaarde kan een koper de koopovereenkomst kosteloos ontbinden. Een ontbindende voorwaarde kan bijvoorbeeld worden opgesteld voor het rond krijgen van de financiering, het verkrijgen van een huisvestingsvergunning, het verkrijgen van de Nationale Hypotheek Garantie of de uitkomst van een bouwkundige keuring. OPSTALVERZEKERING De verzekering dekt in de meeste gevallen de schade aan uw huis, de opstalverzekering wordt ook wel een woonhuisverzekering genoemd. Je bent verzekerd als jouw huis beschadigd raakt door iets waar je zelf niets aan kunt doen, zoals schade door brand, water of storm. Let op: Verzekeraars hebben ook uitsluitingsclausules de “zogenaamde kleine lettertjes”. Zorg ervoor dat het duidelijk is voor welke schade je wel- en/of niet verzekerd bent. Tip: Sluit voordat je naar de notaris gaat voor de overdracht van jouw “nieuwe” droomhuis een woonhuisverzekering af. Bij de notaris worden de handtekeningen gezet en komt er een datum met tijdstip op de akte te staan. Mocht er schade aan de woning ontstaan na het tekenen van de akte ben je als koper niet verzekerd. Regel dat! OPSTARTKOSTEN Opstartkosten zijn de kosten die worden gemaakt voor het opstarten van een verkooptraject. OPLEVERINGSDATUM Een opleveringsdatum is de datum dat de woning wordt opgeleverd. Vaak valt de feitelijke levering samen met de juridische levering en wordt de sleutel overgedragen bij de notaris. OUDERDOMSCLAUSULE De ouderdomsclausule wordt vaak toegepast bij oudere huizen.