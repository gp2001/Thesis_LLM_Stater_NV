Wanneer moeten de bij oplevering geconstateerde punten verholpen zijn? Binnen 3 maanden na de datum van oplevering moeten alle geconstateerde punten verholpen zijn. Wat kan een koper doen als binnen 3 maanden na oplevering de onvolkomenheden nog niet zijn opgelost? Zie in de eerste plaats De 5% regeling. Daarnaast kan hij, kort nadat de 3 maanden voorbij zijn, via een aangetekende brief de ondernemer in gebreke stellen en sommeren alsnog binnen een redelijke termijn van bijvoorbeeld 2 weken de onvolkomenheden te (doen) herstellen. Als na de ingebrekestelling en na het verstrijken van de gestelde termijn nog steeds geen afdoende afhandeling van de openstaande opleverpunten volgt, kan hij deze punten ter beoordeling voorleggen aan de Raad van Arbitrage voor de Bouw. De arbiter doet dan ook desgevraagd een uitspraak of de 5% in depot bij de notaris terecht vaststaat en/of het depotbedrag niet te hoog is in verhouding tot de openstaande punten. In sommige gevallen is het mogelijk voor technische onvolkomenheden in plaats van arbitrage bij Woningborg een bemiddeling aan te vragen. Ik heb geen gebruik gemaakt van het opschortingsrecht en het depotbedrag wordt niet meer geblokkeerd. Is daarmee dan de oplevering afgehandeld? Nee, ook in het geval dat er geen depotbedrag vaststaat, kan het zijn dat er opleverpunten nog moeten worden opgelost. De ondernemer is dan nog steeds verplicht deze af te handelen. Als hij een voorbehoud heeft gemaakt en partijen komen er in goed onderling overleg niet uit, kan een arbiter of een rechter daarover een oordeel uitspreken. Pas als u een 2e handtekening heeft gezet op het proces-verbaal van oplevering zijn de opleverpunten afgehandeld. Het voor de tweede maal ondertekenen van het proces-verbaal van oplevering (gereedmelding herstel) betekent alleen dat de opleverpunten zijn opgelost maar zegt niets over de stand van zaken bij de punten die binnen drie maanden na oplevering zijn gemeld. Bouw en bouwtijd Wanneer is er sprake van start bouw bij eengezinshuizen? Start bouw in de Algemene voorwaarden In de Woningborg model(koop-/)aannemingsovereenkomsten is per 1 januari 2020 het startmoment van de bouwtijd voor ééngezinshuizen gewijzigd. Het aantal werkbare werkdagen moet vanaf 1 januari 2020 gerekend worden vanaf de aanvang van de bouw van de woning. Als aanvang bouw complex in geval van vrijstaande woningen geldt: Als aanvang bouw complex in geval van geschakelde woningen geldt: Zie de Algemene Voorwaarden voor de model koop-/aannemingsovereenkomst en de model aannemingsovereenkomst (projectmatige bouw). Hier wordt gesproken van bouw van het complex waarvan de woning deel uit maakt. Onder complex wordt verstaan: het aantal woningen dat onderdeel uitmaakt van het totale bouwplan, waarbij geldt dat wanneer een groter bouwplan gefaseerd wordt gerealiseerd, de term complex zich toespitst op de betreffende fase. Start bouw in het artikel Termijnen en betalingsregeling in de overeenkomst Deze termijn kan in geval van vrijstaande woningen worden gedeclareerd bij een van de navolgende aanvangsmomenten: Deze termijn kan in geval van geschakelde woningen worden gedeclareerd bij een van de navolgende aanvangsmomenten: In de meeste gevallen is start bouw in de zin van de Algemene Voorwaarden dus op een ander moment dan start bouw in de zin van de termijnregeling. Wanneer is er sprake van start bouw bij een appartementengebouw? Als Aanvang bouw hoofdgebouw geldt: De ondernemer is na ondertekening van de overeenkomst niet tijdig gestart met de bouw. Wat nu? In de Algemene Voorwaarden wordt bepaald dat de bouw regelmatig moet worden voortgezet.