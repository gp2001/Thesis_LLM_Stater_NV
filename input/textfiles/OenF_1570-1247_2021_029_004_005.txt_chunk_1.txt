Onderneming en Financiering 2021 (29) 4
doi: 10.5553/OenF/15701247202102900400572M. Broere & M. Heddema
De financiering van ‘Groninger akte’-transacties
na het arrest Rabobank/Reuser*
M. Broere & M. Heddema
1 Inleiding
In dit artikel belichten wij de positie van kopers, verkopers en hun financiers bij
vastgoedtransacties die door middel van een zogeheten ‘Groninger akte’ worden
gesloten, meer in het bijzonder in de context van het Rabobank/Reuser-arrest van
de Hoge Raad.1 Onder een Groninger akte wordt een registergoed door verkoper
geleverd aan koper onder de ontbindende voorwaarde van niet-betaling van de
koopprijs voor een bepaalde datum. Meestal wordt de Groninger akte gebruikt met
het oog op een (tijdig) beroep op een overdrachtsbelastingfaciliteit,2 een nog te
voltooien financieringsaanvraag of een in werking te treden (belasting)wetswijzi -
ging (zoals de Wet differentiatie overdrachtsbelasting).3
In dit artikel gaan we uit van de volgende situatie, die aansluit bij de huidige prak -
tijk bij vastgoedtransacties die door middel van de Groninger akte worden geslo -
ten. Verkoper en koper bereiken overeenstemming over de (ver)koop en levering
van een registergoed. De koopovereenkomst verplicht verkoper tot overdracht van
het registergoed aan koper onder de ontbindende voorwaarde van niet (volledige)
betaling van de koopprijs voor een bepaalde datum. Het betreffende registergoed is
bezwaard met een eersterangs hypotheekrecht ten gunste van de financier van ver -
koper (hierna: de Uitgaande Financier). Verkoper draagt het registergoed op de le -
veringsdatum bezwaard met het hypotheekrecht van de Uitgaande Financier over
aan koper onder ontbindende voorwaarde van niet-betaling van de koopprijs voor
een bepaalde datum. Koper is voornemens de koopprijs (deels) te voldoen met een
lening te verstrekken door zijn financier (hierna: de Inkomende Financier) onder
de opschortende voorwaarde van (onder meer) het vestigen van een eersterangs
hypotheekrecht op het betreffende registergoed ten gunste van de Inkomende Fi -
nancier. In beginsel kan koper, op het moment van trekking van de lening door
koper, echter slechts een tweederangs hypotheekrecht ten gunste van de Inkomen -
de Financier verstrekken. Het hypotheekrecht van de Uitgaande Financier zal im -
* Met dank aan Martijn Rongen voor zijn kritische lezing van en waardevolle commentaar op diver -
se versies van dit artikel. 1 HR 3 juni 2016, ECLI: NL:HR:2016: 1046, NJ 2016/290, m.nt. F .M.J.