Krijgt de koper de lening niet voor elkaar, dan kan hij/zij de overeenkomst ontbinden. VBO VBO is een brancheorganisatie voor makelaars, taxateurs en verhuur-specialisten. Met circa 1.200 leden is VBO in heel Nederland vertegenwoordigd. VBO heeft naast een sectie Wonen, ook aparte secties Bedrijfsmatig Vastgoed en Landelijk en Agrarisch Vastgoed. Ondernemerschap én kwaliteit staan hoog in het vaandel van VBO. De branchevereniging ondersteunt haar leden op beide vlakken met producten en diensten, opleidingen, voorlichting en belangenbehartiging. VERBORGEN GEBREKEN Wat betekent het wanneer er wordt gesproken over verborgen gebreken en welke gevolgen heeft dat voor kopers en verkopers. VERENIGING VAN EIGENAREN Als een gebouw door middel van een splitsingsakte wordt gesplitst in appartementen die los verkocht kunnen worden, moet er een vereniging van eigenaars opgericht worden. De eigenaren van de appartementen zijn automatisch (‘van rechtswege’) lid van die vereniging. (Vereniging van Eigenaren) VERHUURDERSVERKLARING In een verhuurdersverklaring verklaart de huidige (of vorige) verhuurder of de aanvragen aan zijn betalingsverplichtingen voldeed en/of wel of geen overlast heeft veroorzaakt, of door gerechtelijk vonnis is ontruimd. M.a.w. of de aanvrager als een goed huurder bekend staat bij vorige verhuurder(s). VERKOCHT ONDER VOORBEHOUD Wanneer een deal voor een huis is gesloten krijgt deze woning de status “Verkocht onder voorbehoud”, Dit betekent dat de woning in principe verkocht is met uitzondering van de ontbindende voorwaarden. Dat zijn vaak de gebruikelijke voorwaarden zoals het voorbehoud financiering. VERKOOPPLAN Ook deze vraag heeft het antwoord al in zich. Een verkoopplan is een plan wat wordt gemaakt om een huis te verkopen. Meestal stelt de makelaar zo’n plan op maar je kunt het ook zelf doen. VERKOOPWAARDE Dit is het bedrag waarvoor een koper op een bepaald moment een woning koopt. VERKOPERSMARKT De woningmarkt kent de termen verkopersmarkt en kopersmarkt. In een verkopersmarkt zijn de omstandigheden gunstig voor verkopers en minder gunstig voor kopers. VERSCHIL HOEKWONING EN EINDWONING In de volksmond gebruiken we beide termen door elkaar maar de taxateur mag deze 2 begrippen niet door elkaar halen. Kort gezegd is een hoekwoning een woning waarbij er grond beschikbaar is naast de woning. Een eindwoning heeft dat niet. Bij een eindwoning kan er bijvoorbeeld wel een klein gangetje tussen 2 blokken huizen doorlopen. VOLMACHT Met betrekking tot de volmacht voor aan- en/of verkoop van onroerend goed kan een koper of verkoper bij de notaris een machtiging tekenen. Meestal tekent één van de medewerkers namens u de akte. Dat komt regelmatig voor wanneer een koper of verkoper verhinderd is. Denk er wel aan dat de machtiging ruim van tevoren wordt getekend. Vergeet niet uw legitimatie mee te nemen want de notaris moet uw handtekening legaliseren. Dit kan ook in het buitenland bij een notaris indien u voor lange tijd in het buitenland verblijft. VOORLOPIGE KOOPOVEREENKOMST De koopovereenkomst, ook wel in de volksmond “voorlopig koopcontract” of “voorlopige koopovereenkomst” genoemd is zoals velen denken niet voorlopig. Als verkoper ben je na het tekenen gebonden aan de overeenkomst. Als koper heb je nog drie dagen bedenktijd. De term “voorlopig” wordt zo genoemd omdat er meestal nog ontbindende voorwaarden in de koopovereenkomst staan die nog niet zijn uitgewerkt. Een voorbeeld hiervan is het zogenaamde financieringsvoorbehoud, maar ook andere voorbehouden kunnen in het contract staan. VRAAGPRIJS Het woord zegt het al; Dat is de prijs die iemand voor iets vraagt! Bijvoorbeeld de vraagprijs van een huis. Deze prijs wordt vaak na gedegen onderzoek en op advies van de makelaar in overleg met de verkoper vastgesteld. Het is een uitnodiging om in onderhandeling te treden. Het kan zelfs voorkomen dat een verkoper de vraagprijs verhoogt. Dat zou bijvoorbeeld kunnen wanneer blijkt dat er enorm veel interesse is in een woning. Mag dat? Jazeker, een verkoper mag de prijs zowel verlagen als verhogen. VRAGENLIJST De vragenlijst is een informatielijst die door de verkopers wordt ingevuld. Laten we er vanuit gaan dat dit naar waarheid wordt ingevuld. Deel A is ter informatie van de koper en vragenlijst B is ter informatie van de notaris. VRIJ OP NAAM (v.o.n.) Bij een nieuwbouwwoning staat achter de vraagprijs de toevoeging v.o.n. Vrij Op Naam wil zeggen dat er geen overdrachtsbelasting maar BTW wordt geheven op de koopsom. Wel komen de kosten voor de notaris en de bouwrente voor uw rekening. WAARBORGFONDS Het doel van het Waarborgfonds is het bevorderen van het bezit van een eigen woning. De stichting (WEW) Waarborgfonds Eigen Woningen is in 1993 opgericht door het Ministerie van VROM en de Vereniging van Nederlandse Gemeenten. De stichting is ook verantwoordelijk voor de uitvoering van de Nationale Hypotheek Garantie (NHG). WAARBORGSOM Om de verkoper zekerheid te bieden wordt er vaak een waarborgsom of bankgarantie in de koopovereenkomst opgenomen. Meestal wordt een termijn aangehouden van 1 week na het verstrijken van het financieringsvoorbehoud. Een waarborgsom of bankgarantie is niet verplicht maar zeker voor de verkoper wel aan te raden. Vraag hierover advies aan de makelaar of notaris. WAARDEVERKLARING Een waarde verklaring is een verklaring waarin de makelaar / taxateur een verklaring over de waarde van een woning geeft. Dat bestaat meestal uit de advies vraagprijs, de verwachte opbrengst en de verwachte verkoopperiode. WONINGRUIL Woningruil kan de oplossing zijn voor een vastzittende woningmarkt, eigenlijk zijn het 2 verschillende transacties, verkoper 1 verkoopt z’n huis aan koper 2 en verkoper 2 verkoopt zijn huis aan koper 1. WOONLASTEN Woonlasten zijn de kosten die gemaakt worden om te kunnen wonen. Het gaat hierbij om alle lasten zoals huur of hypotheek, gas, water en elektra. Ook verzekeringen en gemeentelijke lasten maken deel uit van de woonlasten. Eigenlijk alle lasten die met het wonen te maken hebben.