• De Europese Unie. Voor conflicten die voortkomen uit
overeenkomsten die u als consument heeft afgesloten. • Nederland. Voor alle overige verzekerde conflicten. Voor alle conflicten geldt dat een rechter uit het gebied in kwestie
bevoegd moet zijn. En dat het recht van één van de landen van het
betreffende gebied van toepassing is. Wat als de tegenpartij de aan u toegebrachte
schade niet kan betalen? Lukt het niet om de door u geleden schade te verhalen op de
hiervoor aansprakelijke partij omdat deze het niet kan betalen? En
kunt u de schade ook niet op een andere manier vergoed krijgen? Dan vergoedt DAS deze schade tot € 12.500.12
Wat gebeurt er als er in het buitenland
een waarborgsom betaald moet worden? In het buitenland kan het gebeuren dat er na een schade-
gebeurtenis beslag wordt gelegd op uw auto, dat uw rijbewijs wordt
ingehouden of dat u wordt vastgehouden. Eist een bevoegde instantie een waarborgsom? Dan schiet DAS
een waarborgsom voor van maximaal € 25.000 om de
beslaglegging op uw auto op te heffen, uw rijbewijs terug te krijgen
of u vrij te laten. Geeft de buitenlandse overheid het geld aan u terug? Dan moet u
de waarborgsom onmiddellijk aan DAS terugbetalen. Krijgt u het
geld niet van de buitenlandse overheid terug? Ook dan moet u de
waarborgsom aan DAS terugbetalen, maar dan binnen één jaar. Bijzondere bepalingen Werk en Inkomen
Waarvoor bent u verzekerd met Werk en Inkomen? Als u de Rechtsbijstandverzekering heeft uitgebreid met ‘Werk en
Inkomen’ dan krijgt u juridische hulp van DAS bij conflicten over:
• De arbeidsovereenkomst die u met uw (ex-)werkgever heeft
of had. • Uw aanstelling als ambtenaar. • Een sociale verzekeringsuitkering of sociale voorziening. • Een klacht-, tucht- of strafzaak waarbij u verweten wordt dat
u uw werkzaamheden in loondienst niet volgens de geldende
beroepsregels heeft uitgevoerd. • Vrijwilligerswerk waarmee u niets verdient. Waarvoor bent u niet verzekerd met Werk en Inkomen? Behalve de in artikel 2.4 beschreven situaties krijgt u ook geen
juridische hulp van DAS als u een functie heeft of had als (statutair)
bestuurder van een vennootschap en uw conflict daarmee te
maken heeft. Welk bedrag aan kosten wordt maximaal vergoed? • Alle kosten van de deskundige medewerkers die in loondienst
zijn van DAS.