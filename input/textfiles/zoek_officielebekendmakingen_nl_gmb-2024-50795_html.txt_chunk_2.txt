1. In afwijking van artikel 5, lid 1 geldt bij de kosten duurzame gebruiksgoederen, woninginrichting en verhuizing dat inkomen boven de 100% van de toepasselijke bijstandsnorm wordt gerekend als volledige draagkracht. 2. Aanvragen dienen in afwijking van artikel 2 lid 3 van de beleidsregels vooraf te worden ingediend. 3. De kostendelersnorm zoals omschreven in artikel 22a van de wet is van toepassing op kosten van duurzame gebruiksgoederen, woninginrichting en verhuizing. 4. De hoogte van de bijzondere bijstand bedraagt 100% van de bedragen in de NIBUD prijzengids met inachtneming van de maximumbedragen zoals genoemd in artikel 16 van de beleidsregels. 5. De bijzondere bijstand voor duurzame gebruiksgoederen, woninginrichting en verhuizing wordt als leenbijstand verstrekt tenzij aannemelijk is gemaakt dat er geen afloscapaciteit is. Dan wordt de bijstand om niet verstrekt. Artikel 15. 1. Kosten voor duurzame gebruiksgoederen behoren tot de algemeen noodzakelijke kosten van het bestaan en dienen voldaan te worden uit het inkomen. Bijzondere bijstand kan alleen worden verstrekt als sprake is van noodzaak, bijzondere omstandigheden en als geen reservering mogelijk is geweest. 2. Aanvrager dient te sparen of een lening af te sluiten om duurzame gebruiksgoederen te kunnen kopen. 3. Een lening bij de (krediet)bank geldt als voorliggende voorziening. 4. Er moet sprake zijn van aantoonbaar, noodzakelijke vervanging. 5. Geen bijzondere bijstand wordt verstrekt als het vervangen van het gebruiksgoed een gevolg is van moedwillige vernieling of nalatige verwijtbaarheid, onachtzaamheid of verkeerde handelingen. 6. De afschrijvingstermijn voor de verstrekte duurzame gebruiksgoederen is 10 jaar. Binnen die tijd kan geen nieuwe aanvraag worden toegekend. Artikel 16. 1. Kosten voor woninginrichting behoren tot de algemeen noodzakelijke kosten van het bestaan en dienen voldaan te worden uit het inkomen. Bijzondere bijstand kan alleen worden verstrekt als sprake is van noodzaak, bijzondere omstandigheden en als geen reservering mogelijk is geweest. 2. Per individueel geval wordt gekeken welke inrichtingskosten noodzakelijk zijn. 3. Bij verhuizing van gemeente Medemblik naar een andere gemeente verstrekken wij geen inrichtingskosten. 4. De maximale vergoeding voor 1 persoon is € 3.000,-. Voor iedere persoon meer die tot het huishouden behoort, kan maximaal € 500,- worden verstrekt. De bedragen worden jaarlijks geïndiceerd volgens de Consumentenrpijsindex (CPI). Artikel 17. 1.