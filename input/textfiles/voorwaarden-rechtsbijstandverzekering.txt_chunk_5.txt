U krijgt dan geen hulp. U krijgt wel zelf juridische
hulp als u kunt aantonen dat u hier niets van afwist. Ook
vergoeden wij achteraf de kosten voor juridische hulp als de
bestuurder niet wordt veroordeeld. • Uw conflict gaat over een pleziervaartuig met een huidige
nieuwwaarde van meer dan € 200.000 of een luchtvaartuig. Bijvoorbeeld over de aan- of verkoop, reparatie, onderhoud,
maar ook het gebruik zelf, zoals het besturen hiervan. • Uw conflict heeft te maken met de aankoop van een
tweedehands voer- of vaartuig, dat u niet heeft gekocht bij een
officiële dealer of Bovag- of Focwa-bedrijf, of waar u geen
schriftelijke garantie bij heeft gekregen. • U heeft een conflict over spullen die u verhuurt. Of over
diensten die u levert en waarvoor mensen moeten betalen. U krijgt wel juridische hulp als u een voorheen door uzelf
bewoonde woning tijdelijk verhuurt omdat deze te koop staat
en nog niet verkocht is en u een conflict krijgt met uw huurder. Bij een conflict dat alleen gaat over het incasseren van de niet
betaalde huur krijgt u geen juridische hulp. • Er wordt u verweten dat u schade heeft toegebracht aan
iemand anders. En u heeft een aansprakelijkheidsverzekering
voor particulieren afgesloten waarbinnen deze schade is
verzekerd. U krijgt dan geen hulp meer als uw tegenpartij een
gerechtelijke procedure start omdat hij van u een vergoeding
eist voor schade die u zou hebben toegebracht. • U heeft een conflict over uw huwelijk, geregistreerd
partnerschap of samenlevingscontract. Of over uw
(voorgenomen) echtscheiding of het beëindigen van uw
geregistreerd partnerschap of samenlevingscontract (met
uitzondering van de wel verzekerde echtscheidingsmediation). Of over alimentatie of ander geld dat u of uw partner moet
betalen vanwege uw huwelijk, geregistreerd partnerschap of
samenlevingscontract. • U heeft een conflict over een erfenis en degene die de erfenis
nalaat, is overleden vóór de ingangsdatum van deze verzekering.Welk bedrag aan kosten wordt maximaal vergoed
per conflict? • Alle kosten vanwege het verhalen van schade die in het verkeer
is ontstaan en voor strafzaken. • Alle kosten van de deskundige medewerkers die in loondienst
zijn van DAS. • € 25.000 aan externe kosten (zoals uitgelegd in artikel 2.3). • € 2.000 voor echtscheidingsmediation. Let op
Voor sommige procedures gelden maximale vergoedingen per
procedure. Zie hiervoor artikel 2.3. In welke landen krijgt u juridische hulp?