De rechter houdt daarbij rekening met
de geschiktheid van de te benoemen persoon. Professionele curatoren, bewindvoerders
en mentoren behoren te voldoen aan de in de wet en het kwaliteitsbesluit gevraagde
eisen. De kantonrechter kan één of twee bewindvoerders benoemen. In dat geval mag ieder
van hen al het werk doen dat met het bewind te maken heeft, tenzij de kantonrechter
daarover bij het uitspreken van het bewind iets anders heeft bepaald. Formulieren die d e
bewindvoerders bij het team Toezicht moeten inleveren of aanvragen voor machtiging of
toestemming, moeten wel altijd door beide bewindvoerders worden ondertekend. De kantonrechter kan de echtgenoot, levensgezel of familieleden
(“familievertegenwoordigers”) tot curatoren, bewindvoerders en mentoren benoemen. Ongeacht het aantal personen ten aanzien waarvan een familielid tot curator,
bewindvoerder of mentor benoemd is, wordt deze altijd aangemerkt als een – niet
professioneel – familievertegenwoordiger . Daarentegen kan de kantonrechter ook onafhankelijke personen of instellingen tot
curatoren, bewindvoerders en mentoren benoemen. Indien genoemde personen of
instellingen ten aanzien van drie of meer personen tot curator, bewindvoerder of mentor
zijn benoemd, worden deze aangemerkt als een professionele curator, bewindvoerder of
mentor. Een professionele curator, bewindvoerder of mentor  dient te voldoen aan
de eisen vervat in het Besluit kwaliteitseisen curatoren, bewindvoerders en mentoren
(verder te noemen het kwaliteitsbesluit). 2.3 de kantonrechter
De kantonrechter beslist over verzoeken en houdt toezicht op bewindvoerders, curatoren
en mentoren. Hij moet erop toezien dat de bewindvoerder goed en eerlijk met het geld
en de zaken van de rechthebbende omgaat. De kantonrechter moet daarom weten wat
de rechthebbende aan het begin van het bewind bezit (deze opgave heet de
boedelbeschrijving) en wil daarna jaarlijks van de bewindvoerder weten wat hij hiermee
gedaan heeft en of de bewindvoerder goed voor de goederen en de financiën van de
rechthebbende gezorgd heeft (de rekening en verantwoording). Bovendien moet de bewindvoerder – als de rechthebbende dat niet kan – aan de
kantonrechter toestemming vragen om bepaalde handelingen te kunnen verrichten. Voor
sommige handelingen is die toestemming van de kantonrechter verplicht. U vindt
daarover meer in de onderdelen 7 en 8 van deze handleiding en in hoofdstuk B van de
Aanbevelingen Meerderjarigenbewind.