Kanhai, secretaris)
Klacht ontvangen op  25 november 2021
Ingediend door  De consument
Tegen  Obvion N.V. , gevestigd te  Heerlen , verder te noemen de geldverstrekker
en Coöperatieve Rabobank U.A., gevestigd te Amsterdam, verder te
noemen de bank
Datum uitspraak  4 augustus 2022
Dossiernummer s [nummer 1 ] en [nummer 2 ]
Aard uitspraak  Bindend advies
Uitkomst  Vordering gedeeltelijk toegewezen  in [nummer 1 ] en geheel in  [nummer 2 ]
Bijlage  Relevante bepalingen uit de algemene voorwaarden en de wet
Samenvatting
Registratie van persoonsgegevens. In verband met (vermeende) bouwdepotfraude heeft de
geldverstrekker de overeenkomst van hypothecaire geldlening opgezegd en de
persoonsgegevens van de consument voor de duur van zes jaar laten opnemen in het externe
register van de Stichting Fraudebestrijding Hypotheken, het eigen incidentenregister en het
Intern Verwijzingsregister. Ook de bank heeft de persoonsgegevens opgenomen in het Intern
Verwijzingsregister en in het incidentenregister. De consument kan zich hiermee niet
verenigen. Zij stelt zich op het standpunt dat de opzegging naar maatstaven van redelijkheid
en billijkheid onaanvaardbaar is. Van bouwdepotfraude is geen sprake waardoor de registraties
van haar persoonsgegevens in de externe en interne registers onterecht zijn. De consument
vordert (i) een verklaring voor recht dat de opzegging door de geldverstrekker onterecht was
en (ii) dat de geldverstrekker en de bank haar persoonsgegevens uit voornoemde registers
dient te verwijderen, dan wel dat de duur daarvan zal worden verkort. De commissie is van
oordeel dat de geldverstrekker onder de gegeven omstandigheden de hypothecaire geldlening
heeft mogen opzeggen. Voor de registraties was echter onvoldoende grond aanwezig zodat
zowel de geldverstrekker als de bank de persoonsgegevens van de consument uit de registers
moet (laten) verwijderen. 1. Procedure
1.1 De commissie beslist op basis van haar reglement en op basis van de door partijen aan
Kifid ingestuurde documenten inclusief bijlagen. Het gaat om: 1) het klachtformulier van
de consument; 2) de aanvullende stukken van zowel de geldverstrekker en de bank als
de consument; 3) het verweerschrift namens de geldverstrekker en de bank; 4) de
repliek van de consument, 5) de dupliek namens de geldverstrekker en de bank en 6) de
pleitnotitie die de advocaat van de consument tijdens de hoorzitting heeft overhandigd. 2
1.2 Partijen zijn opgeroepen voor een hoorzitting op 23 mei 2022. Op de hoorzitting waren
de consument en haar advocaat mr. R.H.J.M. Silvertand aanwezig.