1. Wat is bewind
1.1 bewind over de goederen van een meerderjarige
Bewind houdt in dat het beheer van iemands geld en eigendommen niet meer alleen door
hem gebeurt. De rechter benoemt een bewindvoerder om het beheer over te nemen. Het
gaat om meerderjarigen die – al dan niet tijdelijk –  niet in staat zijn om hun financiële
zaken zelf te regelen. 1.2 het verschil met mentorschap en curatele
Het bewind beperkt alleen het beheer over de goederen en financiële zaken van de onder
bewind gestelde, niet zijn overige rechten. Mentorschap betreft behartiging van de persoonlijke, niet-materiële belangen, zoals
medische zaken, verpleging, verzorging of begeleiding van een persoon. Curatele is het meest vergaand, het is eigenlijk een soort combinatie van bewind en
mentorschap. Iemand die onder curatele is gesteld, verliest, anders dan bij bewind en
mentorschap, zijn handelingsbekwaamheid en mag dus geen enkele rechtshandeling
meer zelfstandig verrichten. Als de kantonrechter vindt dat curatele te zwaar is, kan hij
ambtshalve een bewind al dan niet gecombineerd met een mentorschap instellen. 1.3 de plaats in de wet
De wettelijke regeling van het bewind is te vinden in de artikelen 431 t/m 449 van boek
1 van het Burgerlijk Wetboek. U kunt de artikelen opzoeken via
http://wetten.overheid.nl . 1.4 instelling van het bewind
De kantonrechter van de woonplaats van de persoon van wie de goederen onder bewind
moeten worden gesteld, is bevoegd om bewind uit te spreken. Voor het aanvragen van een onderbewindstelling kan gebruik worden gemaakt van het
op www.rechtspraak.nl  ter beschikking gestelde pdf- formulier (zoekterm: “bewind
aanvragen”). Voor een verzoek tot instelling van bewind is griffierecht verschuldigd, ook als het
verzoek tot instelling in een later stadium wordt ingetrokken
Na het indienen van het verzoek om een bewind in te stellen, zal de kantonrechter in de
regel de verzoeker(s), eventuele belanghebbenden en degene ten aanzien van wie een
bewind moet worden ingesteld in het rechtbankgebouw horen. Is de laatste niet in staat
om naar de kantonrechter te komen, dan kan de kantonrechter hem op zijn verblijfplaats
horen. Dit niet in staat zijn naar de kantonrechter te komen dient dan wel schriftelijk
aangetoond te worden, bijvoorbeeld door het overleggen van een (medische) verklaring
van bij voorkeur een onafhankelijk persoon. De onderbewindstelling van een goed of goederen gaat, tenzij de kantonrechter een
andere datum bepaalt, in op de dag nadat de griffier de beschikking (= de beslissing)
van de kantonrechter heeft afgegeven of verzonden. De beschikking wordt per post
toegestuurd aan de rechthebbende, de bewindvoerder en andere belanghebbenden, voor
zover deze bij de rechtbank bekend zijn. 6. Als de kantonrechter in de beschikking een ingangsdatum bepaalt, gaat het bewind in op
die dag, meestal is dit de eerste of de zestiende van de maand. Dit kan bijvoorbeeld ook als bij een minderjarige gevraagd wordt het bewind in te stellen
met ingang van de dag dat deze 18 jaar word t. Op de dag dat het bewind ingaat, begint ook de taak van de bewindvoerder. 2. De rechthebbenden bij bewind
2.1. de rechthebbende
De hoofdpersoon bij bewind is degene van wie de goederen onder bewind worden
gesteld. In de wet wordt die persoon de “rechthebbende”  genoemd. De rechthebbende is
de bezitter/eigenaar van de goederen die onder bewind worden gesteld. Het is belangrijk om te weten dat de rechthebbende juridisch bevoegd blijft. Hij blijft,
zoals dat juridisch heet, handelingsbekwaam. Dat komt omdat niet de persoon, maar
alleen zijn goederen onder bewind worden gesteld. De rechthebbende mag, behalve wat
het bewind hem verbiedt, juridisch alles blijven doen. Zo kan hij een testament maken
als hij goed kan overzien wat dit betekent. De grootste beperking die door het bewind in het leven wordt geroepen, is dat de
rechthebbende niet meer zonder medewerking van de bewindvoerder over zijn eigen
goederen kan beschikken:
hij wordt handelingsonbevoegd, dat wil zeggen hij kan die niet zonder toestemming van
de bewindvoerder verkopen of weggeven. Tijdens het bewind kan de rechthebbende slechts met medewerking van de
bewindvoerder over de onder het bewind staande goederen beschikken. De
rechthebbende moet dus voor alle financiële zaken toestemming aan de bewindvoerder
vragen. De bewindvoerder neemt hier dan beslissingen over, zo veel mogelijk in
samenspraak met de rechthebbende. Indien de bewindvoerder  weigerachtig is kan de rechthebbende machtiging van de
kantonrechter vragen. 2.2 de bewindvoerder
Alles wat onder het bewind valt, wordt beheerd door de bewindvoerder. Dat kan het hele
vermogen zijn, maar ook een gedeelte daarvan. Het beheren houdt in dat de
bewindvoerder vanaf de onderbewindstelling verantwoordelijk is voor alle eigendommen
van de rechthebbende, maar ook voor vorderingen en schulden. Hij moet er bijvoorbeeld
voor zorgen dat rekeningen op tijd betaald worden, belastingaangifte doen en
(bijzondere) bijstand, huurtoeslag of een PGB aanvragen. De bewindvoerder mag hetgeen onder het bewind valt niet zonder meer verkopen of
weggeven. Indien de rechthebbende  wilsbekwaam is, heeft de bewindvoerder
toestemming nodig van de rechthebbende. Indien de rechthebbende daartoe niet in staat
of weigerachtig is, heeft de bewindvoerder machtiging van de kantonrechter nodig. Zie ook het pdf bestand op www.rechtspraak.nl , zoekterm: “aanbevelingen
meerderjarigenbewind”, onder B “De taken van de bewindvoerder”. Uitgangspunt bij de benoeming is de uitdrukkelijke voorkeur van degene voor wie de
7. onderbewindstelling is bedoeld. De rechter kan alleen bij zwaarwegende redenen iemand
anders dan de voorgestelde persoon benoemen. De rechter houdt daarbij rekening met
de geschiktheid van de te benoemen persoon.