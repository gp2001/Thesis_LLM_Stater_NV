Dat gaat met behulp van een heel aantrekkelijke lening, de zogeheten Starterslening. Met deze lening kunt u in veel gevallen toch de woning kopen die u op het oog heeft. De Starterslening is niet in het hele land vrij beschikbaar. Een gemeente kan ervoor kiezen om de lening beschikbaar te stellen. De gemeente bepaalt ook de doelgroep (bijvoorbeeld: van minimumloon tot en met modaal) en het woningsegment (nieuwbouw, bestaande koopwoningen tot een bepaalde prijsgrens) of kiest ervoor om de Starterslening wijkgericht in te zetten om bijvoorbeeld de verkoop van corporatiehuurwoningen te stimuleren. Zo kan de gemeente dus optimaal inspelen op de behoeften en ontwikkelingen op de lokale woningmarkt. Welke 167 gemeenten per januari 2008 in de startersregeling participeren is te vinden op www.svn.nl Een groeiend aantal gemeenten heeft een Startersregeling bij SVn. De gemeente bepaalt wie een Starterslening kan krijgen. De gemeente heeft een fonds bij het Stimuleringsfonds Volkshuisvesting Nederlandse gemeenten (SVn). Uit dit fonds verstrekt SVn namens de gemeenten leningen aan onder meer starters op de koopwoningmarkt. Ook kan de Starterslening ingezet worden om het voor huurders mogelijk te maken de huurwoning te kopen. De gemeente stelt de voorwaarden vast om in aanmerking te komen voor een Starterslening. Een voorwaarde waaraan altijd voldaan moet worden is het verkrijgen van Nationale Hypotheek Garantie. Energielabel Vanaf 1 januari 2008 is het verplicht bij bouw, verkoop of verhuur van woningen en utiliteitsgebouwen een energielabel te overleggen. Met het energielabel krijgt de nieuwe gebruiker van een gebouw vooraf inzicht in het energiegebruik van het gebouw. Deze verplichting vloeit voort uit de Europese Richtlijn energieprestatie van gebouwen, die moet leiden tot verbetering van de energieprestaties van de gebouwen in de Europese Unie. Woningcorporaties hoeven pas op 1 januari 2009 te voldoen aan deze verplichting mits zij dan wel hun hele gebouwenbestand van een energielabel voorzien. Het kabinet wil van Nederland een van de schoonste en zuinigste energielanden in Europa maken. In dat streven past ook het energie-label. Het kabinet wil de energie-efficiency van 1% naar 2% per jaar brengen en het aandeel duurzame energie tot 20% in 2020 verhogen. Dit alles binnen het streven om de uitstoot van broeikasgassen in 2020 met 30% terug te brengen ten opzichte van 1990. Binnen Europees verband wordt gestreefd naar gezamenlijke inspanningen als vervolg op het Kyoto-protocol. Het label is vergelijkbaar met het label voor huishoudelijke apparatuur en auto’s. Het energielabel geeft de energieprestatie van de woning weer in gestandaardiseerde energieklassen (A t/m G). Zeer energiezuinige panden hebben een A en zijn groen, zeer onzuinige panden hebben een G en zijn rood. Ter verbetering van de energie-prestatie geeft het energielabel een lijst met mogelijke maatregelen. Een gecertificeerd adviseur kan een energielabel opstellen. Daarvoor komt hij langs en doet een onderzoek in de woning. Na het onderzoek stelt hij het energielabel vast. Op de website van het ministerie www.vrom.nl wordt een actueel overzicht van adviseurs aangeboden. Volgens het ministerie leveren ook veel makelaars het energielabel als extra service als zij een huis mogen verkopen. Bijna de helft van de vierduizend NVM-leden kan een energietest (doen) uitvoeren. Nee, er bestaat de mogelijkheid om een energielabel af te geven op basis van representativiteit. Dat betekent dat bij woningen die veel op elkaar lijken zoals bij flats in een appartementsgebouw, de adviseur die het energielabel opstelt, gebruik maakt van de gegevens van een representatief appartement. Dat kan de kosten van het nieuwe energielabel aanzienlijk drukken. Bij bijvoorbeeld sterk op elkaar lijkende eengezinswoningen (rijtjeswoningen) kan de adviseur gebruik maken van opnamegegevens van een representatieve woning. Dan is ook een kostenbesparing mogelijk. Wel moet voor elke woning een apart certificaat worden opgesteld. Ander voorbeeld: bij een appartementsgebouw met een collectief verwarmingssysteem volstaat zelfs één enkel label. Als de woning in 1998 of later is gebouwd is er vooraf al een berekening gemaakt die leidde tot de zogenaamde energieprestatiecoëfficient (EPC). De berekening is tegelijk met de aanvraag voor de bouwvergunning ingediend bij de gemeente. Als de bouwvergunning niet langer dan 10 jaar geleden is aangevraagd, kan de eigenaar de EPC-berekening overhandigen in plaats van het energielabel. Gemiddeld kost een energielabel tussen de 160 en 250 euro. De prijs is afhankelijk van de grootte van de woning en of het een vrijstaand huis, rijtjeswoning of appartement is. Voor die prijs wordt de cv-ketel, dak-, muur- en vloerisolatie en de beglazing van de woning gecontroleerd. De energielabels hebben een geldigheid van maximaal tien jaar. Bij een transactie na deze geldigheidsduur is de eigenaar verplicht een nieuw energielabel over te leggen. Op dit moment zijn er nog geen sancties verbonden aan het niet beschikken over een geldig energielabel vanaf 2008. Overheden dienen in ieder geval te beschikken over certificaten voor al hun gebouwen. Voor het commerciële segment is de verwachting dat de markt bij koop of huur de eigenaar om het label gaat vragen. Na opstellen van het energielabel meldt de gecertificeerde adviseur het label bij een centraal orgaan af. Vervolgens wordt het label bij het Kadaster geregistreerd, waar het vrij opvraagbaar wordt door iedereen. De eigenaar zal bij verkoop of verhuur niet op het laatste moment een energieprestatieonderzoek willen laten uitvoeren en daarmee het verkoop- of verhuurproces vertragen. De overheid beraadt zich op mogelijke sancties als deze marktwerking onvoldoende zelfregulerend werkt. Vereniging Eigen Huis vindt dat het energielabel op dit moment geen betrouwbaar bewijs vormt van de energieprestatie van een woning. Er zijn drie kritiekpunten: Vereniging Eigen Huis heeft hierover eind december 2007 overleg gevoerd met de minister, met als resultaat dat het Ministerie van VROM maatregelen gaat nemen om aan de kritiekpunten tegemoet te komen. Zo komt er een verplicht centraal examen voor alle betrokken labeladviseurs. Deze verplichting geldt ook voor medewerkers van reeds gecertificeerde bedrijven.