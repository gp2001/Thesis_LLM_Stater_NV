In art. 5.12 PIFI is naar die maatstaf verwezen wat betreft de registratie in het EVR. 6.19 Het PIFI vermeldt niet in welke mate de betro kkenheid bij een incident moet vaststaan
wat betreft de registratie in het Incidentenregister. Indien het gaat om het registreren
van persoonsgegevens van strafrechtelijke aard, is er ge en goede reden om te oordelen
dat daarvoor een andere maatstaf geldt d an voor registratie in het EVR. Dit geldt te
meer omdat ook gegevens in het Incidentenregister onder voorwaarden kunnen
worden verstrekt aan derden, met name fraude - en veiligheidsfunctionarissen van
andere organisaties of instellingen (art. 4.2.2 -4.2.7 PIFI). 6.20 In dit geval neemt de Commissie van Beroep aan dat Obvion en Rabobank de
betrokkenheid van de consument bij ‘fraude’ en/of ‘oplichting’ als incident hebben
geregistreerd, gelet op de mededelingen die Obvion  in haar brieven van 22 juli 2021 en
30 augu stus 2021 en Rabobank in haar brieven van 6 oktober 2021  en 23 november
2021 over de registraties aan de consument hebben gedaan. Het begrip fraude is geen
strafbaar feit maar een verzamelbegrip. Het begrip verwijst echter wel naar strafbare
feiten, zoals valsheid in geschrift (art. 225 Sr.) en oplichting (art. 326 Sr.). Ook het P IFI
gaat ervan uit dat fraude betrekking heeft op strafbare feiten (zie art. 1.1.2 P IFI, vierde
alinea). Bovendien hebben Obvion en Rabobank gestel d dat tegen de consument
aangifte is gedaan van een of meer strafbare feiten. Er kan daarom worden
aangenomen dat Obvion en Rabobank in dit geval persoonsgegevens van de consument
van strafrechtelijke aard hebben geregistreerd. Dit brengt mee dat de feiten  en
omstandigheden die een bewezenverklaring van de in aanmerking komende strafbare
feiten kunnen dragen, in voldoende mate moet en vaststaan . 6.21 Het staat vast  dat de consument kort voordat het bouwdepot zou worden gesloten,
facturen van aannemers bij Obvio n heeft ingediend waarop werkzaamheden en
materialen zijn vermeld en in rekening gebracht, die niet waren – en ook niet alsnog
later zijn – verricht en geleverd. De consument heeft dit gedaan met het doel Obvion
te bewegen de gelden uit het bouwdepot aan h aar uit te betalen, voordat het
bouwdepot definitief werd gesloten. 6.22 De consument wist of kon redelijkerwijs weten dat Obvion de gelden alleen wilde
uitbetalen voor verrichte bouw werkzaamheden. Aan het indienen van de facturen ging
immers een e -mailwisseli ng vooraf, waarin dit uitdrukkelijk ter sprake is gekomen. 15
Bij e-mail van 17 mei 2016 aan Obvion heeft de consument de suggestie gewekt dat ‘de
aannemer’ werkzaamheden aan de woning uitvoerde, maar dat het werk nog niet vóór
1 september 2016 zou zijn afgerond. Zij heeft daarbij meegedeeld dat zij niet wilde dat
de aannemer op vo orhand facturen zou indienen voor werk dat niet was afgerond,
‘alleen vanwege het feit om het bouwdepot qua uitbetaling te garanderen’. Zij heeft
tevens het voorstel gedaan dat de aannemer voor werk dat niet tijdig was afgerond,
facturen zou indienen bij e en notaris en dat de notaris de aannemer zou betalen op
basis van verrichte werkzaamheden. Bij e -mail van 23 mei 2016 heeft Obvion de
consument meegedeeld dat dit geen optie was, omdat Obvion dan geen controle meer
zou hebben over wat er met de gelden gebe urde. Obvion heeft de consument erop
gewezen dat ‘u nu reeds aan de aannemer facturen kunt vragen voor verrichte
werkzaamheden’. De consument kon daarbij opgeven op welke rekening de gelden
moesten worden uitbetaald. Reeds in het licht hiervan is het niet in te zien, en in elk
geval onvoldoende toegelicht, dat de consument niet heeft begrepen dat zij geen
‘voorschotnota’s’ mocht indienen  om de gelden  uit het bouwdepot  op haar rekening te
laten uitbetalen , zoals zij in deze procedure stelt. 6.23 Kort na deze e -mailwisseling  heeft de consument de facturen van aannemers ingediend
voor werkzaamheden die niet waren verricht , terwijl er zelfs in het geheel geen
bouw werkzaamheden waren – en ook niet werden – uitgevoerd . Anders dan de
consument stelt, waren de facturen  voor Obvion niet kenbaar als ‘voorschotnota’s’ . Dit geldt ook voor de factuur van MVO van 1 mei 2016. De factuur vermeldt ‘30%’ ten
behoeve van ‘aanbetaling/orderbevestiging’ en ‘bestellen materiaal en aanbesteding div.’,
met daarbij ‘productie kozijnen’,  ‘inkoop CV’, ‘bestellen keuken’ en ‘manuren’. Deze
beschrijving duidt niet op een voorschot, maar op een eerste termijn voornamelijk ter
dekking van de kosten van inkoop van kostbare materialen  (€ 19.535,75 inclusief btw
van het totaalbedrag van € 22.125, - inclusief btw) , terwijl de consument de suggestie
had gewekt dat ‘de aannemer’ aan het werk was  (zie 3.4). Obvion behoefde bovendien ,
gelet op de kort daarvóór plaatsgevonden e -mailwisseling , niet erop bedacht te zijn dat
de consument facturen zou  indienen voor werk dat niet was verricht, ‘alleen vanwege
het feit om het bouwdepot qua uitbetaling te garanderen’ , zoals de consument het zelf
had geformuleerd . 6.24 Uit latere verklaringen van de aannemers van wie de facturen waren, bleek dat de
consument b ewust aan hen heeft gevraagd om facturen op te stellen voor werk dat
nog niet was verricht. De consument heeft dit niet tegengesproken. Het staat verder
vast dat de consument de uit het depot ontvangen gelden niet heeft aangewend om de
ingediende facturen te betalen , behalve (later) de btw die op de facturen van CKT is
vermeld . Bovendien  bleek uit een latere verklaring van de consument dat zij volgens
eigen opgaaf een bedrag van € 15.400, - van de uit het bouwdepot ontvangen gelden in
het geheel niet  aan het  verbouwen van het huis had besteed, maar had aangewend
voor haar levensonderhoud. In deze procedure heeft de consument deze verklaring
aangepast en gesteld dat het bedrag was ‘vermengd’ met haar eigen geld, maar wel
beschikbaar is gebleven om aan Obvion t erug te betalen. Dit is weinig geloofwaardig en
de consument heeft nagelaten haar stelling aannemelijk te maken door deze met
bewijsstukken, zoals bankafschriften, te staven. De consument heeft bovendien geen
deugdelijke verklaring ervoor gegeven waarom zij het bedrag niet aan Obvion heeft
16
terugbetaald. Waarom het nodig was dat Obvion het terugbetalen zou accepteren,
zoals de consument stelt, is immers niet uitgelegd. 6.25 De hiervóór vermelde feiten en gedragingen staan in voldoende mate vast. Deze feiten
en gedragingen  rechtvaardig en geen andere conclusie dan dat de consument met het
oogmerk om zich wederrechtelijk te bevoordelen door het laten uitbetalen van gelden
uit het bouwdepot, door middel van het indienen van facturen heeft voorgewend dat
de daarop vermelde werkzaamheden waren of werden verricht en de daarop vermelde
materialen waren geleverd, waardoor  Obvion is bewogen tot het uitbetalen van die
gelden. De feiten en gedragingen kunnen dus een bewezenverklaring van het strafbare
feit van oplichting d ragen , zodat daarmee sprake is van een zwaardere verdenking dan
een redelijk vermoeden van schuld (zie de hiervoor aangehaalde uitspraak  van de Hoge
Raad). Dit wordt niet anders, indien de feiten en gedragingen al dan niet deels zijn te
verklaren in het li cht van  tegenslagen die de consument in eerdere jaren heeft
ondervonden. In zoverre was er dus voldoende grond voor het registreren  van de
persoonsgegevens van de consument van strafrechtelijke aard in het Incidentenregister
en het EVR. Fixatiebeginsel
6.26 De consument heeft nog het toepassen van een fixatiebeginsel bepleit. Dit beginsel
houdt volgens haar in dat voor het beoordelen van de rechtmatigheid van de
registraties alleen in aanmerking mag worden genomen wat Obvion heeft vermeld in
haar brief van 2 2 juli 2021. Het op die wijze toepassen van een dergelijk beginsel bij
registraties als de onderhavige vindt geen steun in het recht. Er is geen rechtsregel of
zwaarwegend  belang van de consument die zich ertegen verzetten dat Obvion de
mededelingen in de brief van 22 juli 2021 later nader toelichtte en uitwerkte. Overigens boden de mededelingen in die brief de consument reeds voldoende houvast
over de aard en de redenen voor de registraties. Onderzoek
6.27 De consument stelt ook dat Obvion en Rabobank onzorgvuldig onderzoek naar de
feiten en gedragingen hebben gedaan. Zij verwijst daarvoor naar hetgeen zij in de
repliek (nrs. 27 -46) bij de Geschillencommissie heeft aangevoerd.