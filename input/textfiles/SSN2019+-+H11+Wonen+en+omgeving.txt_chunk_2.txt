Naast het feit dat door de crisisjaren het
aantal werknemers in de bouwsector afnam en nog niet op het oude peil terug is, speelt
volgens cpb (Michielsen et al. 2019) ook de gemeentelijke voorkeur voor binnenstedelijke
bouw. Dit terwijl er lastig investeerders voor dit type projecten te vinden zijn, omdat ze aan
veel gemeentelijke eisen moeten voldoen. Provincies zouden vaak voorrang geven aan
behoud van de open ruimte boven bouwen in het weiland. Volgens het pbl liggen er voor
zeker 100.000 woningen bestemmingsplannen en bouwvergunningen klaar, zonder dat er
gebouwd wordt (Buitelaar en Van Schie 2018). Hier kan sprake zijn van land banking , het ver-
werven van grond om voor langere termijn de bouwproductie veilig te stellen. Geleidelijke
ontwikkeling kan meer rendement geven. Gemeenten zijn de grootste grondeigenaren van
deze zogenaamde stalled sites . De nieuwbouw door woningcorporaties is tot een dieptepunt teruggevallen. Dat heeft
onder meer te maken met de in 2013 ingevoerde verhuurdersheffing  en de nieuwe
Woningwet van 2015, die het primaat voor nieuwbouw anders dan sociale huur, in handen
van particuliere ontwikkelaars en bouwers heeft  gelegd. 277 w o n e n  e n o m g e v i n gVerreweg de meeste mensen die een woning betrekken, komen in een bestaande woning
terecht. Het aantal verhuizingen bedroeg in de jaren 2016-2018 ruim 1,1 miljoen. Figuur 11.2
Nieuwbouw van woningen trekt iets aan, maar is nog lang niet op het niveau van voor de crisis
Woningnieuwbouw naar opdrachtgever 2008-2018 (in aantallen)
2008 2009 2010 2011 2012 2013 2014 2015 2016 201710.000
020.00030.00040.00050.00060.00070.00080.00090.000100.000
overheid en woningcorporaties bouwers voor de marktoverige opdrachtgevers
scp.nl
Bron: cbs
Grote regionale verschillen in druk op de woningmarkt; daardoor ook prijsverschil
Figuur 11.3 laat de regionale verdeling van de spanning op de woningmarkt zien: het
woningtekort, oftewel  het verschil tussen het aanbod van vrijkomende woningen en de
vraag van huishoudens die op korte termijn een woning zoeken. Vraagoverschotten  teke-
nen zich vooral af in de noordelijke vleugel van de Randstad, grote delen van Brabant en de
regio Arnhem-Nijmegen. Gebieden met bevolkingskrimp zijn Noord-Nederland behoudens
de omgeving van de stad Groningen, en Zeeland, de mijnstreek in Limburg en de Achter-
hoek. Spanning op de woningmarkt komt tot uitdrukking in hogere woningprijzen. Dit betreft  vooral koopprijzen, maar ook de huren zijn hoger. Kromhout et al. (2019) onderzochten voor (de vele) regio’s die sociale huurwoningen via
een aanbodmodel verhuren, hoe lang woningzoekenden ingeschreven staan en hoe lang
ze zoeken. Ten opzichte van eenzelfde onderzoek met gegevens uit 2014 is vrijwel overal de
wachttijd  toegenomen, meestal met zo’n twee jaar. Ouderen blijven conform het landelijke
beleid en de voorkeur van henzelf, langer zelfstandig wonen (hierop komen we later terug). Het betekent onder meer dat ze pas op latere leeftijd  een woning vrijmaken. 278 w o n e n  e n o m g e v i n gFiguur 11.3
Woningtekort in de Randstad, alsook Brabantse stedenrij en Arnhem-Nijmegen
Spanning op de woningmarkt, naar regio, 2018
Bron: bzk (2019)
Aantal verhuisgeneigde huishoudens toegenomen
Tussen 2015 en 2018 nam het aantal verhuizingen aanzienlijk toe (met ruim 30%), vooral
onder paren en gezinnen met kinderen. De toename was zowel absoluut als relatief, en
was verreweg het grootst onder huishoudens die van een koopwoning verhuisden naar
een andere koopwoning. Daaronder waren er veel met een hoger inkomen die hun vorige
woning goed konden verkopen, waartoe ook ouderen behoorden ( bzk 2019). In 2016 tot
279 w o n e n  e n o m g e v i n g2018 betraden bijna 250.000 starters (huishoudens die geen woning vrijmaken als ze ver-
huizen) de markt; dit was meer dan in de crisisjaren. Niet alleen het aantal verhuisden nam toe, maar ook het aantal mensen dat een woning
zocht (figuur  11.4). Het aantal urgente woningzoekenden steeg licht tussen 2009 en 2018
(maar wel significant);  het aantal potentieel verhuisgeneigden nam echter veel sterker toe. Dit zijn woningzoekenden die niet per se binnen een jaar hoeven te slagen met verhuizen,
die niet erg hard zoeken en die een aangeboden woning niet direct zouden aanvaarden. Het aantal urgent woningzoekenden bedraagt thans bijna een half miljoen. Belangrijkste
redenen om te willen verhuizen zijn zelfstandig gaan wonen, huwelijk, studie of werk, en
voor doorstromers: bezwaren tegen de huidige woning of omgeving, en in mindere mate
ook financiële  redenen (7%), gezondheid (10%), dichter bij familie wonen (5%) en een
scheiding (1%). Scheiding als reden is bij daadwerkelijke verhuizingen veel vaker aan de
orde, namelijk 18%. Het verschil komt doordat op een scheiding minder geanticipeerd
wordt dan op de andere verhuisredenen. Een scheiding geldt in de sociale huursector
meestal niet als voldoende reden om urgent een woning te krijgen; de betrokkenen wor-
den zelf verantwoordelijk gehouden voor hun situatie (Kromhout en Zeelenburg 2019;
Kromhout et al. 2016). Figuur 11.4
Flinke toename van mensen die (nu weleens) willen verhuizen
Verhuisgeneigde huishoudens, naar starters en doorstromers en naar urgentie,a 2009-2018 (in aantallen)
2009 2012 2015 20180200.000400.000600.000800.0001.000.0001.200.0001.400.0001.600.0001.800.0002.000.000
urgente doorstromer urgente starter potentiële doorstromer potentiële starter
scp.nl
a Urgent wil zeggen dat men binnen een jaar beslist wil verhuizen of al iets gevonden heeft,  zoekactivitei-
ten heeft  ondernomen en een aangeboden, geschikte woning direct zou aanvaarden. Potentiële ver-
huisgeneigden willen binnen twee jaar beslist of misschien verhuizen. Bron: cbs (WoON’09-’18)
280 w o n e n  e n o m g e v i n gJongeren later uit huis en later in een koophuis dan tien jaar geleden
De woningmarkt kent een flexibele  schil: een improviserend bevolkingsdeel dat bij een
woningtekort, zeker in combinatie met stijgende prijzen op de particuliere markt, een alter-
natief moet zien te vinden. In 2017 stelden we al vast dat jongeren in de praktijk tot deze
groep behoren. Naast het delen van een woning en kamerhuur, is later het huis uit gaan
voor hen een mogelijkheid. Het cbs (2019) heeft  laten zien hoe de leeftijd  waarop twinti-
gers het ouderlijk huis verlaten verschoof (figuur  11.5). Dit alles gebeurt nu enkele jaren
later dan tien jaar geleden. Vooral jonge vrouwen (20 tot 25 jaar) stellen het uit huis gaan
uit, zodat het verschil met jonge mannen, die later uit huis gaan dan vrouwen, kleiner
wordt. Bij de jonge mannen zien we in elk van de jaren onder de twintig dat het uit huis
gaan iets wordt uitgesteld. Zowel studenten als werkende jongeren gaan later uit huis. Voor de studenten speelt hierin ook het leenstelsel een rol: ze willen de schuldenlast niet
nog hoger maken ( cbs 2019; zie ook hoofdstuk 4). Figuur 11.5
Twintigers gaan steeds later uit huis
Leeftijd  van uit huis gaan, 20-29-jarigen, naar geslacht, 2008 en 2018 (in procenten)
scp.nl20 jaar 21 jaar 22 jaar 23 jaar 24 jaar 25 jaar 26 jaar 27 jaar 28 jaar 29 jaar0102030405060708090100
mannen, 2008 mannen, 2018 vrouwen, 2008 vrouwen, 2018
Bron: cbs (2019); scp-bewerking
Ook de leeftijd  waarop zelfstandige twintigers voor het eerst een huis kopen is opgescho-
ven; dat gebeurt nu eveneens later dan tien jaar geleden (figuur  11.6). Deze verschuivingen
gaan samen met langer studeren van jongeren; ze vinden later een vaste baan en gaan ook
later dan tien jaar geleden een vaste relatie of huwelijk aan ( cbs 2019). 281 w o n e n  e n o m g e v i n gFiguur 11.6
Twintigers stellen aankoop woning uit
Leeftijd  van de eerste aankoop van een huis, 20-29-jarigen die al zelfstandig wonen, 2008 en 2017
(in procenten)
20 jaar 21 jaar 22 jaar 23 jaar 24 jaar 25 jaar 26 jaar 27 jaar 28 jaar 29 jaar
scp.nl010203040506070
2008 2017
Bron: cbs (2019); scp-bewerking
Vooral jongeren wonen toenemend in particuliere huurwoningen
De afgelopen tien jaar nam, zoals we zagen, de woningvoorraad in slechts een langzaam
tempo toe. De toename betrof koopwoningen en particuliere huurwoningen; het traditio-
neel zeer hoge aandeel corporatiewoningen nam niet alleen procentueel, maar ook abso-
luut af. Sloop en verkoop overtroffen  de nieuwbouw. We zien in figuur  11.7 bij alle groepen het aandeel in corporatiewoningen afnemen en in
particuliere huurwoningen toenemen. Dit is veruit het sterkst het geval onder jonge huis-
houdens (tot 35 jaar). Ofwel zij verdienen te veel voor een corporatiehuurwoning ofwel de
wachttijd  is ze te lang. Het vinden van een vrijesectorhuurwoning kost volgens bzk (2019)
ongeveer een derde minder in tijd dan de zoektocht naar een sociale huurwoning. Het ver-
schil zal voor niet urgent woningzoekenden vermoedelijk nog een stuk groter zijn, omdat
in de sociale sector ook flinke  aantallen urgent woningzoekenden met een kortere wacht-
tijd een plek krijgen. De eerder geschetste regionale verschillen in druk op de markt verta-
len zich in het huursegment ten dele in een hogere prijs, maar ook in een hogere wachttijd. In de vorige editie van ssn (Kullberg en Ras 2017) zagen we dat jongeren in particuliere
huurwoningen in het algemeen veel betalen voor relatief lage kwaliteit. Ook mensen met
een westerse migratieachtergrond, onder wie veel jonge arbeidsmigranten, komen toe-
nemend in de particuliere huursector terecht. We zagen al dat twintigers later overgaan tot
de aankoop van een huis. Ook hier zien we dat de jongste leeftijdsgroep  minder vaak een
koophuis heeft  dan tien jaar geleden. Hoofdstuk 4 toonde dat studenten druk voelen door
de studieschulden die ze moeten aangaan. Daarbij komt de afgenomen zekerheid op de
282 w o n e n  e n o m g e v i n garbeidsmarkt, door flexibilisering  (zie hoofdstuk 6). Die maakt zowel de financiële  condi-
ties als de standplaats van het werk (en dus de beste plek voor een eigen huis) onzeker. Daar komen de aangescherpte financieringsvoorwaarden  (maximale loan to value:  het deel
van de aankoopsom dat beleend mag worden) nog bij. Hierna zullen we zien dat respecta-
bele aantallen jonge mensen door hun ouders geholpen worden bij de aankoop van een
huis. Ouderen zijn de afgelopen tien jaar steeds vaker in koophuizen te vinden.