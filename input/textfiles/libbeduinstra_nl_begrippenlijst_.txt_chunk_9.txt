Deze appartementsrechten, zoals ze worden genoemd, kunnen afzonderlijk worden verkocht of verhuurd. STARTERSLENING Een VROM starters-lening overbrugt het verschil tussen de totale wervingskosten van een koopwoning en het maximale bedrag dat je bij een bank kunt lenen volgens de normen en de Nationale Hypotheek Garantie (NHG). De hoogte van de VROM-starters-lening hangt af van jouw inkomen, jouw eigen vermogen en de voorwaarden van de gemeente. De starterslening is een lening waarover je in de eerste drie jaar geen rente en aflossing betaalt. Verandert het inkomen na verloop van tijd? Dan wordt via een inkomenstoets bepaald welke rente en aflossing betaald moeten worden. STADSVERWARMING Stadsverwarming is een manier om jouw huis te verwarmen zonder het gebruik van gas. Soms wordt er een boiler geplaatst als warmwatervoorziening. Met stadsverwarming heb je geen CV-ketel, maar ontvangt de woning warmte via een netwerk. STARTERSWONING Een starterswoning is een woning of appartement voor (jonge) starters op de woningmarkt. Het gaat hier vaak om jongeren die op zichzelf gaan wonen. Zo’n woning zit qua vraagprijs vaak aan de onderkant van de markt. STILLE VERKOOP Een huis in de stille verkoop, wat betekent dat? Hiermee wordt bedoeld dat de verkoop van een woning een beetje stil wordt gehouden. Meestal is er geen presentatie aanwezig, wordt de woning niet gedeeld via Social Media en is er geen plaatsing op Funda. TAXATIEOPDRACHT Dit is een opdracht aan de taxateur om een woning te taxeren. Meestal gaat het om een woning die is gekocht of een hypotheek oversluiting. Het kan ook om een ander soort taxatie gaan. De taxateur ontvangt de opdracht en maakt een afspraak om de woning te taxeren. TAXATEUR Een taxateur taxeert de woning. Hij doet onderzoek naar diverse aspecten om tot een waardeoordeel te komen. Hij zoekt naar vergelijkbaar materiaal om zijn waarde in het taxatierapport te onderbouwen. Er kunnen verschillende waardes worden gevraagd. Dat is afhankelijk van het doel van de taxatie.