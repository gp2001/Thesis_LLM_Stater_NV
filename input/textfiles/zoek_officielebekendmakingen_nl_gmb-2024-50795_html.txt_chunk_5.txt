Begripsbepaling Lid 1, f. Een voorliggende voorziening betekent dat de kosten op een andere manier vergoed gekregen kunnen worden, bijvoorbeeld bij de zorgverzekering, studiefinanciering of Wmo. Artikel 2. Aanvraag Lid 1 De identiteit kan worden vastgesteld op basis van een geldig identiteitsbewijs. Deze kan worden getoond of er kan een kopie worden aangeleverd. De inwoner dient altijd zelf de aanvraag in te dienen tenzij hij de ander schriftelijk machtigt. Lid 3 Alleen de stukken die noodzakelijk zijn voor de beoordeling hoeven te worden ingeleverd. Artikel 3. Beoordelen Inkomen Conform artikel 4:4 van de Algemene wet bestuursrecht (Awb) wordt gebruik gemaakt van een vooraf vastgesteld aanvraagformulier. Alleen met het formulier is het mogelijk een aanvraag in te dienen. Artikel 4. Beoordelen vermogen Lid 4 Hier wordt aangegeven dat bij de vaststelling van de draagkracht aanvullend het beleid van WerkSaam van toepassing is zoals bijvoorbeeld de beleidsregels giften, ontvangstenen schadevergoedingen of de beleidsregels Vermogen. Artikel 5. Beoordelen draagkracht Lid 9 De twaalf maanden geldt als het draagkrachtjaar. Dit loopt vanaf het moment dat de kosten zijn gemaakt. De draagkracht wordt op de vergoeding van de incidentele kosten in mindering gebracht. Als er sprake is van periodieke bijzondere bijstand wordt maandelijks de draagkracht periodiek in minder gebracht op de vergoeding van de bijzondere bijstand. Lid 11 Bij de beoordeling van de draagkracht wordt rekening gehouden met een aangepaste norm of aanvulling op de norm bijvoorbeeld de aanvullende bijzondere bijstand voor levensonderhoud omdat de minderjarige zijn onderhoudsplicht jegens de ouders niet ten gelde kan maken of een lagere norm vanwege het ontbreken van woonlasten. Hierbij geldt ook het beleid van Werksaam zoals de Beleidsregel verlagen uitkering WerkSaam Westfriesland. Artikel 7. Afhandeling Lid 3 Op grond van Artikel 35 lid 2 van de wet kan de gemeente een drempelbedrag hanteren. Dit betekent dat de eerste kosten in een kalenderjaar voor eigen rekening komen van de aanvrager. Bij de verlening van bijzondere bijstand wordt in de gemeente Medemblik geen drempelbedrag toegepast. Artikel 8. Bijstand om niet, geldlening en borgstelling Lid 2 Het aflossingsbedrag en de duur van de aflossing wordt conform artikel 51, lid 2 van de wet afgestemd op de omstandigheden, mogelijkheden en middelen van de belanghebbende. Het percentage van 5% wordt gehanteerd door de NVVK, WerkSaam en Westfriese gemeenten. Artikel 9. Overbrugging levensonderhoud Lid 2 Bij een lopende uitkering kan geen overbruggingsuitkering worden toegekend. Als de klant tot de ingangsdatum van het recht op een bijstandsuitkering een andere uitkering of inkomsten ontving, bestaat er geen recht op een overbruggingsuitkering. Denk hierbij aan de beëindiging van een werkloosheidsuitkering. Lid 3 Van de overbruggingsuitkering moeten alle algemene noodzakelijke kosten voldaan worden, zoals de eerste maand huur. Artikel 12. Woonkostentoeslag bij eigen woning De (hypotheek)rente is aftrekbaar voor de inkomstenbelasting en wordt hierom voor 70% meegenomen. Dit is omdat deze rente aftrekbaar is voor de inkomstenbelasting. Voor woningeigenaren blijft de toepassing van de woonkostentoeslag onverkort noodzakelijk. Het percentage teruggaaf ligt op iets meer dan 30%. Door slechts 70% in de berekening op te nemen hoeft de belastingteruggaaf niet te worden teruggevorderd voor dat gedeelte dat betrekking heeft op de hypotheekrente. De kosten van onderdeel b worden, met uitzondering van de heffing eigenaarsdeel waterschapslasten, vastgesteld in de Nibud prijzengids. Deze kosten worden omgerekend naar een bedrag per maand. Eventuele bijdrage bijzondere woonlasten wordt op de woonkostentoeslag in mindering gebracht. De kostendelersnorm zoals omschreven in artikel 22a van de PW is van toepassing. Voor de woonkostentoeslag eigen woning geldt dat er sprake is van 100% draagkracht boven de van toepasselijke bijstandsnorm inclusief vakantietoeslag en eventuele alleenstaande ouderkop. Artikel 13. Woonkostentoeslag boven de huurtoeslaggrens Lid 3 Het bedrag boven de normhuur bestaat uit de niet ontvangen huurtoeslag en het bedrag boven de huurtoeslaggrens. Artikel 14. Kosten duurzame gebruiksgoederen, woninginrichting en verhuizing Bij inrichtingskosten moet onderscheid gemaakt worden tussen de kosten voor duurzame gebruiksgoederen en de overige inrichtingskosten. Met overige inrichtingskosten worden kosten bedoeld zoals verf en behang. Dit onderscheid is van belang voor de vorm waarin bijzondere bijstand kan worden verstrekt. Volgens de jurisprudentie stelt de CRvB dat kosten zoals verf en behang naar hun aard niet als duurzame gebruiksgoederen kunnen worden aangemerkt. Als uitgangspunt geldt dat men zelf zorg dient te dragen voor de aanschaf en/of vervanging van duurzame gebruiksgoederen of verhuis- en inrichtingskosten. De kosten hiervan wordt in beginsel beschouwd tot de algemeen noodzakelijke kosten van het bestaan en dienen daarom uit het inkomen te worden voldaan. Dit kan door middel van reservering vooraf of gespreide betaling achteraf. Volgens jurisprudentie kan er van worden uitgegaan dat 10 procent van de norm is bedoeld om te reserveren voor vervanging van duurzame gebruiksgoederen (zie bijvoorbeeld ECLI:NL:CRVB:2017:251). Ook dienen de individuele inkomenstoeslag en de studietoeslag hiervoor te worden aangewend. In een enkel geval kan toch sprake zijn van omstandigheden die bijzonder zijn dat deze kosten niet uit de norm gedragen kunnen worden. Bij inrichtingskosten moet een onderscheid worden gemaakt tussen de kosten voor duurzame gebruiksgoederen en de overige inrichtingskosten. Lid 2 Achteraf is het over het algemeen niet mogelijk de noodzaak van de kosten vast te stellen. Artikel 15.