Het geschil
Wat is er gebeurd? 2.1 De consument heeft in augustus 2013 een hypothecaire geldlening (hierna: ook wel de
lening) bij de geldverstrekker aangevraagd. De financiering was bestemd voor de
aankoop en verbouwing van de nieuwe woning van de consument. De consument zou
samen met haar toenmalige partner de woning gaan bewonen. 2.2 Op 8 augustus 2013 heeft de geldverstrekker een offerte uitgebracht voor een lening
van € 391.000,-. De consument heeft deze offerte aanvaard. Op de lening zijn de
‘Algemene Voorwaarden Obvion Compact Hypotheek van januari 2013’ (hierna: de
algemene voorwaarden) van toepassing. De relevante artikelen uit de algemene
voorwaarden zijn opgenomen in de bijlage bij deze uitspraak. 2.3 Van de lening is een bedrag van € 73.750,- op een bouwdepotrekening gestort. De
woning verkeerde ten tijde van de aankoop in een slechte staat van onderhoud. De
gelden uit het bouwdepot waren nodig voor noodzakelijk onderhoud en het
bewoonbaar maken van de woning. De consument ging er vanuit dat haar toenmalige
vriend de verbouwing zou gaan leiden en dat hij tevens een deel van de werkzaamheden
voor zijn rekening zou nemen. Op basis van die veronderstelling heeft de consument de
volgende verbouwingsspecificatie ingediend, die als grondslag dient voor het bouwdepot:
Kozijnen € 16.000,-
Schilderwerk inwendig € 7.500,-
Schilderwerk uiwendig € 7.500,-
Vloeren € 10.000,-
Centrale Verwarming € 6.250,-
Keuken € 15.000,-
Badkamer € 10.000,-
Toilet € 1.500,-
Totaal € 73.750,-
2.4 Op 30 augustus 2013 is bij de notaris de hypotheekakte gepasseerd en de woning aan
de consument geleverd. 3
2.5 Begin september 2013 is de partner van de consument plotseling overleden. Zij heeft de
geldverstrekker niet van deze gebeurtenis op de hoogte gebracht omdat haar toenmalige
vriend geen debiteur/contractant was. 2.6 De vader van de consument is op enig moment in 2015 onverwacht overleden. De
consument heeft hierover verklaard dat zij hier veel verdriet van heeft gehad waardoor
de verbouwingsplannen niet goed uit de verf kwamen. 2.7 Per e-mail van 9 maart 2015 heeft de consument de geldverstrekker gevraagd om het
bouwdepot met één jaar te verlengen. Zij heeft als reden opgegeven dat zij door de
tegenvallende omzet van het afgelopen jaar (de consument is zzp’er) nog niet met de
verbouwing is gestart. Op 11 juli 2015 heeft zij het verzoek van 9 maart 2015 herhaald. Per e-mail van 15 juli 2015 heeft de geldverstrekker geantwoord dat zij de looptijd van
het bouwdepot met zes maanden zal verlengen tot 1 maart 2016. Op 5 februari 2016
heeft de consument de geldverstrekker telefonisch nog een keer om een verlenging
gevraagd. Op voorwaarde dat de woning zal worden getaxeerd, heeft de geldverstrekker
het bouwdepot verlengd tot 1 september 2016. Per e-mail van 17 mei 2016 heeft de
consument nogmaals verzocht om verlenging van het bouwdepot. Zij gaf als reden op
dat zij niet verwachtte dat alle werkzaamheden per 1 september 2016 uitgevoerd zouden
zijn. De geldverstrekker heeft afwijzend op dit verzoek gereageerd en haar laten weten
dat de datum van 1 september 2016 zal worden gehandhaafd. 2.8 In juni, juli en augustus 2016 heeft de consument facturen bij de geldverstrekker
ingediend en gevraagd om de bedragen naar haar betaalrekening over te maken. De
geldverstrekker heeft hier gehoor aan gegeven en de gelden vanuit het bouwdepot
uitbetaald op de betaalrekening van de consument. bouwbedrijf  factuurbedrag in €  factuurdatum  datum declaratie
Bedrijf M VO 22.125, - 01 mei 2016  21 juni 2016
Bedrijf CK T 36.217,32  13 juli 2016  14 juli 2016
14.354,90  05 augustus 2016  06 augustus 2016
4.343,90  08 augustus 2016  09 augustus 2016
totaal  78.041,12
Per e-mail van 24 augustus 2016 heeft de geldverstrekker de consument bericht dat het
bouwdepot leeg is en zal worden gesloten. 2.9 Op 16 februari 2017 heeft een medewerker van de geldverstrekker een bezoek gebracht
aan de woning. Deze medewerker heeft toen geconstateerd dat de werkzaamheden
waarvoor de consument facturen had ingediend niet waren verricht en foto’s gemaakt
van de woning. De geldverstrekker heeft de consument vervolgens om een toelichting
gevraagd. Per e-mail van 21 februari 2017 heeft de consument laten weten dat zij was
verhinderd om het gesprek aan te gaan en dat de verbouwing (nog steeds) in volle gang
was. 4
2.10 Op 23 februari 2017 heeft de geldverstrekker telefonisch contact opgenomen met de
eigenaar van bedrijf CKT (hierna: CKT). Uit het gespreksverslag volgt dat de consument
een bedrag aan CKT heeft betaald, zijnde de BTW, maar dat CKT nooit werkzaamheden
aan of in de woning voor haar heeft verricht. De consument heeft wel voorschotfacturen
van CKT met een totale waarde van € 55.916,12 bij de geldverstrekker ingediend. 2.11 Op 1 maart 2017 heeft de consument een factuur ontvangen van de door haar
ingeschakelde, in Polen gevestigde, aannemer (hierna: de Poolse aannemer). Het bedrag
op de factuur bedraagt € 32.000,-. Op de factuur zijn dakisolatie, slopen, elektra en
overige als werkzaamheden vermeld. 2.12 Op 2 juli 2017 heeft de consument de geldverstrekker de factuur van de Poolse
aannemer doen toekomen. Een betalingsbewijs is door haar niet overgelegd. 2.13 Op 5 juli 2017 heeft een gesprek plaatsgevonden tussen de geldverstrekker en de
consument. Zij hebben tijdens dat gesprek afgesproken dat de consument een plan van
aanpak omtrent de verbouwing zou aanleveren inclusief tijdslijnen en een financiële
onderbouwing. Volgens het door de consument aangeleverde plan van aanpak van
11 augustus 2017 verwachtte zij de verbouwing in 2019 te hebben afgerond. 2.14 Op 9 september 2018 om 19:15 uur heeft de consument aangifte gedaan van
mishandeling door een onbekende derde. Zij heeft veel last gehad van dit incident, wat
in de periode daarna heeft geleid tot een daling van inkomsten. 2.15 Tussen 2018 en 2021 was het dossier van de consument vanwege mogelijke toekomstige
betalingsproblemen in behandeling bij de afdeling bijzonder beheer van de
geldverstrekker. Uit de gespreksnotities volgt dat de consument moeite had met het
nakomen van haar maandelijkse betalingsverplichtingen, maar dat zij deze wel voldeed. Ook is in die jaren meermaals gesproken over de intentie van de consument. De rode
draad is dat de consument heeft verklaard dat zij de intentie heeft om in de woning te
gaan wonen. Uit de interne memo’s blijkt verder dat de geldverstrekker begin december
2020 al een taxatierapport wilde laten opmaken om zo een risico-inschatting te kunnen
maken. 2.16 Bij brief en per e-mail van 23 maart 2021 heeft de geldverstrekker de consument laten
weten dat zij de woning wil laten taxeren. Dit is gebeurd op 31 maart 2021. Het
taxatierapport is gedateerd op 6 april 2021. Dit rapport vermeldt een marktwaarde van
€ 535.000,-. Ook volgt uit het rapport dat de interne staat van de woning zodanig is dat
deze nog altijd onbewoonbaar is. De woning is gestript en er is geen verwarming. Er is
sprake van achterstallig onderhoud. De herstelkosten worden door de taxateur geschat
op meer dan € 53.500,-. 2.17 De geldverstrekker heeft geconstateerd dat de werkzaamheden zoals vermeld op de
gedeclareerde facturen niet zijn uitgevoerd. De werkzaamheden die wel zijn verricht zijn
niet in overeenstemming met de verbouwingsspecificatie. 5
2.18 Op 26 april 2021 heeft de geldverstrekker nog een keer telefonisch contact opgenomen
met CKT. Uit de gespreksnotitie blijkt dat CKT heeft verklaard dat hij nooit meer iets
van de consument heeft gehoord. Steeds als hij wilde beginnen met de
verbouwingswerkzaamheden kon het (weer) niet. Onderling zouden zij hebben
afgesproken dat de consument hem het bedrag aan BTW zou betalen en dit heeft zij ook
gedaan. 2.19 Op 26 mei 2021 heeft een persoonlijk gesprek plaatsgevonden tussen de consument,
haar huidige partner en een medewerker van de geldverstrekker. De medewerker heeft
de consument laten weten dat hij CKT heeft gesproken en dat hij heeft verklaard geen
werkzaamheden te hebben verricht. De consument heeft daarop geantwoord dat ze op
advies van CKT de facturen snel heeft ingediend omdat uitbetaling maanden zou kunnen
duren. Het geld vanuit het bouwdepot heeft ze wel degelijk besteed aan de woning,
alleen niet via CKT. Zowel CKT als de consument hebben tegenover de medewerker
verklaard geen vertrouwen (meer) te hebben in de samenwerking met elkaar. Uit het
gespreksverslag komt verder naar voren dat de woning te koop stond tegen een
vraagprijs van € 800.000,-. Partijen hebben afgesproken dat de consument een overzicht
zou aanleveren van reeds uitgevoerde werkzaamheden met stukken die dat
onderbouwen. De geldverstrekker zou zich buigen over de vraag of de relatie zal worden
opgezegd en of het indienen van de facturen moet worden gezien als frauduleus
handelen/ bouwdepotfraude. Als de geldverstrekker tot dat oordeel zou komen dan
worden de persoonsgegevens van de consument waarschijnlijk in het SFH-register
geplaatst. 2.20 In haar e-mail van 4 juni 2021 om 15:23 uur heeft de consument voor zover relevant het
volgende geschreven:
“Naar aanleiding van ons prettig telefoongesprek d.d. 2 juni jl stuur ik u de facturen toe die ik nog niet heb
ingediend. Tevens heb ik deze kosten in een Excel-overzicht verwerkt.