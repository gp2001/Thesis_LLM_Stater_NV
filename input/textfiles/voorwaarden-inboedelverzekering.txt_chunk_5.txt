Wij vergoeden geen schade als u niet kan aantonen dat de
bezittingen uw eigendom zijn. 4.2  Uitsluitingen inboedel
U ontvangt geen vergoeding als er sprake is van schade:
• Door normaal gebruik van de inboedel. Bijvoorbeeld vlekken,
barsten, krassen, deuken en schrammen. • Door onvoldoende of slecht onderhoud van uw inboedel. • Door verlies, verduistering of vermissing van uw inboedel. • Aan uw inboedel door verontreiniging van bodem, lucht of
water. Daarbij maakt het niet uit hoe die verontreiniging is
ontstaan. • Door langzaam inwerkende (weers)invloeden. • Door slijtage, verrotting en corrosie. • Door ongedierte, plantengroei, schimmels of zwammen. • Door uw huisdieren. • Door huisdieren van anderen die zich met uw toestemming in
de woning bevinden. • Door het (gedeeltelijk) verzakken of instorten van de woning. • Door fouten in de constructie van de woning, montagefouten
of installatiefouten. • Als de woning gekraakt is. • Tijdens (gedeeltelijke) verhuur van de woning. Wij betalen niet voor schade aan:
• Elektrische apparatuur, veroorzaakt door doorbranden. • Onbewerkte (edel)metalen en ongezette (edel)stenen. • Glas/ruiten bestemd voor lichtdoorlating. Dit geldt niet als u de
aanvullende verzekering Glasverzekering hebt afgesloten. • Contactlenzen.13Ontstaat er door een eigen gebrek van uw inboedel schade aan
andere inboedel van u zelf? Dan wordt de schade aan die andere
inboedel vergoed. De kosten voor het herstellen van het eigen
gebrek zelf betalen wij niet. Dit geldt alleen als u gekozen heeft voor
de Reaal Inboedelverzekering Allrisk. Voor welke
Inboedelverzekering u heeft gekozen, leest u op uw polis. Eigen gebrek:
Een eigen gebrek is een slechte eigenschap van de inboedel, die de
inboedel niet behoort te hebben. Het gebrek is dus niet
veroorzaakt door de inwerking van een buiten de inboedel liggend
evenement. Onder een eigen gebrek wordt bijvoorbeeld verstaan:
• Fouten of defecten van het gebruikte materiaal of in de
constructie van de inboedel. • Verkeerde constructie van of gebruik van verkeerde materialen
in de inboedel. 4.3  Uitsluitingen schade door het weer
Wij betalen niet voor schade door het weer als deze is ontstaan
door:
• Grondwater dat de woning binnenkomt. • Neerslag of water dat is binnengekomen via openstaande
deuren of ramen. Dit geldt ook voor ramen van kelders. • Vocht dat door de muren komt. Bijvoorbeeld: de tegels in uw
keuken laten los door vochtdoorlating van de buitenmuur. • De invloed van het weer over langere tijd. Bijvoorbeeld:
verkleuring van een vloerkleed door zonlicht. • Wind en storm waarbij de windsnelheid minder was dan
windkracht 7 op de schaal van Beaufort. • Een overstroming. Als u de Reaal Inboedelverzekering Allrisk
heeft afgesloten, is schade door overstroming na hevige
plaatselijke regen wel verzekerd. Van hevige plaatselijke regen is
sprake als er minimaal 40 millimeter in 24 uur, 53 millimeter in
48 uur of 67 millimeter in 72 uur is gevallen op en/of nabij de
locatie waar de schade is ontstaan. Wij kunnen deze
hoeveelheden achteraf opvragen bij het KNMI. 4.4  Uitsluitingen illegale activiteiten in de woning
Is er sprake van illegale activiteiten in de woning? Of in de
bijbehorende garage, schuur of een ander bijgebouw? Dan betalen
wij niet voor schade door:
• Brand(blussen).