De bekendste is de hypotheekrenteaftrek waarbij je de betaalde hypotheekrente mag aftrekken. Verder zijn er bij de koop van een woning nog een aantal andere eenmalige aftrekposten: onder andere de kosten voor de taxatie, kosten voor de hypotheekakte en de premie voor de Nationale Hypotheek Garantie (NHG) BLOKVERWARMING Blokverwarming is een centraal verwarmingssysteem voor een geheel appartementencomplex. De maandelijkse energielasten worden in dit geval betaald via de VvE. Vaak heeft de woning wel een eigen warmwatervoorziening. BOD Als een potentiële koper geïnteresseerd is een woning dan kan deze een bod uitbrengen op de woning. Dit bestaat meestal niet alleen uit een bedrag maar ook uit aanvullende voorwaarden zoals bijvoorbeeld een voorbehoud van financiering en de opleverdatum. Vanaf het moment dat de verkoper een tegenbod doet ben je in onderhandeling. Ook kan de potentiële koper kan ook direct een eindbod doen waarna de verkoper kan kiezen om dit te accepteren of niet. BOUWDEPOT/BOUWFINANCIERING Bouwfinanciering is van toepassing op nieuwbouwwoningen. Dit gebeurt in termijnen waarbij eerst betaalt wordt voor de grond en de rest naarmate de bouw vordert. In het geval van een nieuwbouwwoning is meestal sprake van een bouwdepot. Een bouwdepot is een bankrekening waarop de hypotheek gestort wordt. Bijvoorbeeld de aannemer kan direct betaalt worden uit het bouwdepot als de nieuwbouw of verbouwing vordert. Ook verbouwingen van bestaande woningen kan gebruik worden gemaakt van een bouwdepot. Ook hier kan de aannemer en leverancier van goederen direct betaalt worden uit het depot. BOUWKUNDIG RAPPORT Een bouwkundig rapport wordt opgesteld na een bouwtechnische keuring. De bouwkundig inspecteur vermeldt in het rapport de staat van de woning en eventuele gebreken. Ook is er een inschatting van de directe herstelkosten (binnen 1 jaar) en onderhoudskosten op termijn (binnen 5 jaar). Dit document is belangrijk voor de koper maar vaak ook voor de financier zodat zij de werkelijke staat van de woning kunnen inschatten. BOUWTERMIJN De oplevering van een nieuwbouwwoning kan vrij lang duren. Het is gebruikelijk dat de nieuwbouwwoning in gedeeltes worden betaald (grond, fundering gereed, eerste verdieping gereed, etc)  Deze termijnen noemen we bouwtermijnen en deze kunnen worden betaald uit het bouwdepot. BUNGALOW Een bungalow is een gelijkvloerse woning op de begane grond. Soms zijn er ook bungalows met een gedeeltelijke tweede verdieping en deze noemen we een semi-bungalow. CANON Het canon is de jaarlijkse heffing over erfpachtgrond. CERTIFICERING Iedereen mag zich in Nederland makelaar noemen. Daarom zijn er een aantal brancheverenigingen die kwaliteitscriteria en vakbekwaamheidseisen opstellen zodat iedereen die aangesloten is bij de branchevereniging aan bepaalde kwaliteitseisen voldoet. Hey! Makelaars is aangesloten bij VBO Makelaars en wij moeten jaarlijkse voldoen aan bijscholing zodat de kwaliteit gegarandeerd blijft.