Blijkt uit de beoordeling niet dat iets medisch fout is gegaan? Dan is niet vast te stellen dat er een conflict is en ook of er aanleiding is voor een
juridische actie. U kunt dan zelf een andere medische expert de informatie laten
beoordelen. Overleg eerst met ons welke expert u kiest en wat de opdracht is. U
betaalt de kosten van het rapport eerst zelf. U krijgt deze kosten van ons terug als uit
het rapport blijkt dat er een conflict is. 4.3 Vraag 3: is er een redelijke kans dat we bereiken wat u wilt? Samen bekijken we of wij het eens worden over wat u met onze rechtshulp wilt
bereiken. Er moet een redelijke kans zijn om in een procedure  het resultaat te behalen. Dat is zo als die kans groter dan 50% is. Met groter dan 50% bedoelen wij dat de kans
op succes groter is dan de kans op verlies. Is de kans groter dan 50%? Dan verlenen
we rechtshulp om het resultaat te bereiken. Tijdens onze rechtshulp toetsen we de
redelijke kans steeds opnieuw. Is er geen redelijke kans meer? Dan stoppen wij de
rechtshulp. 5. Wanneer is een conflict na het einde van
deze verzekering verzekerd? U heeft geen recht op rechtshulp als u een conflict meldt nadat de verzekering is
beëindigd. U krijgt nog wel rechtshulp als u aan de volgende voorwaarden voldoet:
• het moet gaan om een conflict dat op de polis verzekerd zou zijn als deze
verzekering niet was beëindigd;
• deze verzekering is beëindigd omdat u gestopt bent met uw beroep, bedrijf en uw
bedrijfsactiviteiten;
• u heeft binnen één jaar na het einde van deze verzekering toch een conflict;
• u moet dit conflict ook melden binnen één jaar na het einde van deze verzekering;
• de aanleiding van het conflict is ontstaan tijdens de looptijd van deze verzekering. 6. Wat is niet verzekerd? Er zijn een aantal situaties wanneer wij een conflict niet behandelen en kosten niet
betalen. Sommige situaties gelden alleen voor een gedeelte van deze verzekering. Die
situaties staan in de andere hoofdstukken onder “Wat is niet verzekerd?”.Voorwaarden Rechtsbijstand­
verzekering Zakelijk
Pagina 8/31
6.1 Welke situaties zijn niet verzekerd? Niet verzekerd zijn situaties als:
• het conflict ontstond voor u de verzekering afsloot. Of als de gebeurtenis die
zorgde voor het conflict, gebeurde voor u de verzekering afsloot. Dit geldt ook als
u tussentijds de dekking of verzekerde kosten wijzigt. Wij helpen u alleen als u de
verzekering had afgesloten voor dat de eerste gebeurtenis  of het conflict ontstond;
• u bij het afsluiten of wijzigen van de verzekering in alle redelijkheid had kunnen
beseffen dat dit conflict kon ontstaan. Dit geldt ook als u tussentijds de dekking of
verzekerde kosten wijzigt;
• u een conflict meldt nadat de verzekering is gestopt. Dit geldt niet als u voldoet aan
de voorwaarden die staan beschreven in hoofdstuk 5;
• u zonder onze toestemming een andere externe deskundige  opdracht geeft om uw
conflict te behandelen;
• u het conflict zo laat meldt, dat de behandeling voor ons moeilijker wordt of dat dit
onze kosten verhoogt;
• het minimaal belang van het conflict kleiner is dan het bedrag dat op de polis staat. Rente of andere kosten rekenen wij niet mee;
• u geen vestigingsadres in Nederland heeft. Dit is het adres waar u staat
ingeschreven bij de Kamer van Koophandel in Nederland. En waar of van waaruit u
uw bedrijfsactiviteit uitvoert;
• u fraudeert ;
• u iets doet wat niet mag en u weet of kan weten dat daardoor een conflict kan
ontstaan;
• iemand anders vindt dat u aansprakelijk bent voor een schade. Heeft u een
aansprakelijkheidsverzekering? En heeft die verzekeraar u schriftelijk laten weten
dat die schade niet onder de verzekering valt? Dan krijgt u wel rechtshulp van ons. 6.2 Welke conflicten zijn niet verzekerd? Niet verzekerd zijn conflicten die gaan over of die te maken hebben met:
• schade en kosten die al zijn uitgesloten volgens de Algemene Voorwaarden;
• deze rechtsbijstandsverzekering. Bijvoorbeeld over de premie of over de dekking
van deze verzekering;
• het verlenen of het betalen van rechtshulp, op basis van deze verzekering of een
andere vorm van dienstverlening. Het maakt niet uit of wij of een externe deskundige
de rechtshulp verleent;
• een overeenkomst met een externe deskundige  die u heeft geholpen in een conflict
dat niet verzekerd is;
• belastingrecht en belastingen. Bijvoorbeeld over een belastingaanslag, heffingen,
leges, invoerrechten en accijnzen;
• effecten en vermogensbeheer, zoals aandelen, opties, obligaties en andere vormen
van beleggingen;
• de financiering van de onderneming;Voorwaarden Rechtsbijstand­
verzekering Zakelijk
Pagina 9/31
• het uitlenen van geld;
• digitaal geld zoals cryptovaluta;
• uw
• faillissement;
• schuldsanering;
• uitstel van betaling en betalingsregeling;
• financieel onvermogen. Dit betekent dat u nota’s niet kunt betalen en u geen
inhoudelijk argument heeft voor het niet betalen van de nota’s. • het overnemen van financiële verplichtingen, een vordering of schuld van een
ander. Hieronder valt ook borg of garant staan;
• de ondernemingsraad en vakorganisaties;
• een beroep op een internationaal of supranationaal rechtscollege, zoals het
Europese Hof van Justitie;
• het aanvechten of afdwingen van verdragen, wetten, regels of besluiten van de
overheid die voor iedereen gelden of gaan gelden;
• schade door een onrechtmatige daad van een ander als dit het gevolg is van een
conflict dat niet verzekerd is. Of voor eenmalige juridische hulp  verzekerd is;
• de normale activiteiten van een particulier en uw belangen als particulier;
• intellectueel of industrieel eigendom. Bijvoorbeeld het auteursrecht, octrooirecht of
merkenrecht;
• rechtspersonen- en vennootschapsrecht, zoals:
• het oprichten, beëindigen of overdragen van of investering in (een deel van) een
ander bedrijf;
• de samenwerking tussen personen of (bestuurs-) organen binnen het bedrijf of
de exploitatie hiervan. • de handel in tweedehands spullen . U bent hiervoor wel verzekerd als dit hoort bij
de op de polis verzekerde activiteit;
• het indienen van een klacht of tuchtzaak. Dit geldt niet als dit nodig is voor de
rechtshulpverlening in een verzekerd conflict;
• andere zakelijke activiteiten of vormen van ondernemen dan op uw polis staat;
• het exploiteren, (deels) verhuren of verpachten van onroerende zaken of spullen . U
bent hiervoor wel verzekerd als dit hoort bij de op de polis verzekerde activiteit;
• een verkeersovertreding. 6.3 Welke kosten zijn niet verzekerd? Deze kosten zijn niet verzekerd:
• boetes;
• dwangsommen;
• btw die u kunt verrekenen;
• de kosten die de andere partij maakt buiten een procedure om. Dit zijn
buitengerechtelijke kosten;Voorwaarden Rechtsbijstand­
verzekering Zakelijk
Pagina 10/31
• de kosten van een eerste expertise in conflicten over schade door planologische
wijzigingen (zoals onteigening en planschade);
• de kosten van een tolk indien u de Nederlandse taal niet (voldoende) machtig bent. 7. Hoe behandelen wij uw conflict? Wij communiceren in het Nederlands met u. De basis van de verzekering is rechtsbijstand in natura. Dat betekent dat onze eigen
deskundigen rechtshulp verlenen. Zijn de kosten van de behandeling hoger dan het betalen van uw schade? Dan kunnen
wij ervoor kiezen uw schade te betalen. Wij behandelen uw conflict dan niet verder. Per verzekering en per gebeurtenis betalen wij tot maximaal eenmaal het verzekerde
bedrag dat op uw polis staat. Wij betalen nooit meer dan uw financieel belang bij het
verzekerde conflict. Onder verzekerde kosten vallen ook de kosten die een externe deskundige  als bedoeld
in hoofdstuk 7.3 maakt en die wij voor dezelfde gebeurtenis  betalen. Voorbeeld van financieel belang
Stel u heeft een conflict over het kopen van een bedrijfscomputer
met een waarde van € 2.000. De kosten van een externe deskundige
zijn € 3.200. Dan betalen wij niet meer dan € 2.000 aan de externe
deskundige. Soms is sprake van een reeks gebeurtenissen die met elkaar te maken hebben of die
dezelfde oorzaak of aanleiding hebben. Hieruit kunnen één of meerdere conflicten
voortkomen.