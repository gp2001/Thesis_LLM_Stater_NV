Dat betekent dat niet alleen de duurzame activa maar ook een groot  deel van de andere activa gefinancierd zijn met lang vermogen. Er is hier sprake van een conservatieve financiering. Was de uitkomst van bovenstaande formule hoger dan 1 geweest, dan betrof het een agressieve financiering. Current ratio
Vlottende ActivaKort vreemd vermogenDe uitkomst van de current ratio (of acid test) moet minimaal ongeveer 1 zijn. In dat geval zijn de kortlopende schulden precies gedekt door de vlottende activa. Is de ratio lager, dan kan dat betekenen dat het moeilijk is om de schulden op korte termijn af te lossen met de middelen die op korte termijn beschikbaar zijn. In het voorbeeld waren er ultimo 2019 meer vlottende activa dan kort
vreemd vermogen; de current ratio bedroeg 1,0. Hiermee heeft het kantoor dus voldoende activa in verhouding tot de korte schulden. (Netto)werkkapitaal
Vlottende Activa -/- Kort vreemd vermogenHet korte vreemde vermogen dient ter financiering van de vlottende activa, en deze zouden dan ook hand in hand moeten gaan. Een negatief werkkapitaal betekent dat er te veel kortlopende schulden zijn en dat het bedrijf in betalingsproblemen kan komen. Een te groot werkkapitaal kan erop duiden dat er te veel geld vastzit in debiteuren of onderhanden projecten. Dat is overigens niet altijd het geval. Een organisatie kan ook voor een groot deel  met langlopend vermogen gefinancierd zijn, waardoor er relatief weinig kort vreemd vermogen is. Een te groot werkkapitaal kan ook het gevolg zijn van te veel liquide middelen. En hoewel een overschot beter is dan een tekort, is het economisch gezien niet altijd verantwoord een grote hoeveelheid middelen  onbenut te laten. De hoogte van het werkkapitaal is voor banken van belang bij de
bepaling van een kredietfaciliteit. Een vrij conservatieve financiering heeft een opwaartse invloed
op de hoogte van het werkkapitaal. In het voorbeeld bedroeg het nettowerkkapitaal eind 2019 € 5.000. Er blijkt dus sprake te zijn van een beperkt werkkapitaal. Verderop in deze publicatie kijken we onder meer naar de debiteuren- en onderhandenprojectentermijn. Omloopsnelheid
OmzetBalanstotaalDe omloopsnelheid geeft de relatie aan tussen de omzet (c.q. brutomarge) en het totaal geïnvesteerd vermogen. Is dit getal te laag, dan worden er te veel bezittingen aangewend om een bepaalde hoeveelheid klanten te bedienen. De oorzaak van een te lage omloopsnelheid is bij accountantskantoren vaak een te hoge debiteurenstand. Als het kengetal wordt verlaagd, komt er geld vrij  voor nieuwe investeringen of andere doelen. De accountancy is niet  erg kapitaalintensief. Dat betekent dat een omloopsnelheid van  1,5 à 2 haalbaar moet zijn. Bij Robuust was in 2019 de omloopsnelheid 2,3, wat betekent dat er
meer dan twee keer zoveel omzet werd gemaakt als dat er activa ter beschikking stonden. Hiermee scoorde het kantoor dus goed.4.3 Rentabiliteit
Brutomarge per personeelslid
Brutomarge
Gemiddeld aantal werkzame fte’s
De gemiddelde brutomarge per werknemer varieert sterk en is
afhankelijk van het tariefniveau. De meeste kantoren bevinden zich in de range van € 100.000 tot € 115.000 per fte. Brutomarge per persoon is overigens een beter kengetal dan omzet per persoon. Bij het laatste kengetal wordt geen rekening gehouden met werkzaamheden die aan externen wordt uitbesteed.