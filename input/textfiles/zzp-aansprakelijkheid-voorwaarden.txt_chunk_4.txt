2.5  Welke bedragen zijn verzekerd? 2.5.1  Maximaal bedrag per verzekeringsjaar
Per schadeclaim  betalen wij maximaal het verzekerde bedrag voor
alle verzekerden samen. Het verzekerde bedrag staat op de polis. Meerdere schadeclaims die met elkaar verband houden, zien wij
als een en dezelfde schadeclaim. Ook al worden deze schade-
claims afzonderlijk tegen een of meer van de verzekerden ingediend. Per verzekeringsjaar betalen wij nooit meer dan twee keer het
verzekerde bedrag. De datum waarop de schadeclaim schriftelijk
bij ons wordt gemeld, bepaalt in welk verzekeringsjaar die
schadeclaim valt. Heeft de schadeclaim betrekking op een
omstandigheid  die u al eerder bij ons heeft gemeld? Dan bepaalt
de datum waarop u de omstandigheid bij ons heeft gemeld in welk
verzekeringsjaar die schadeclaim valt. 2.5.2  Extra vergoedingen naast het verzekerde bedrag
Hieronder staat een aantal extra vergoedingen die wij betalen
naast het verzekerde bedrag. Deze extra vergoedingen kunnen
samen nooit meer zijn dan het verzekerde bedrag per
schadeclaim . Bereddingskosten
U bent ook verzekerd voor de bereddingskosten  die u maakt
tijdens de looptijd van deze verzekering. Proceskosten
Is de schade  verzekerd? En hebben wij goedgekeurd of besloten
dat er een procedure gevoerd moet worden? Dan betalen wij ook 8
de kosten hiervan. Ook betalen wij de kosten voor rechtsbijstand
als die in opdracht van ons aan u is verleend. Zijn deze kosten
hoger dan het verzekerde bedrag? Dan betalen wij een evenredig
deel van de kosten. Dit doen wij in verhouding van het verzekerde
bedrag tot het gevorderde bedrag. Hiervoor geldt geen eigen risico. Wettelijke rente
Is de schade waarvoor u aansprakelijk bent, verzekerd? Dan
betalen wij de wettelijke rente over het bedrag dat wij vanwege de
schade betalen. De wettelijke rente wordt berekend over maximaal
het verzekerd bedrag. Voorbeeld
U bent verzekerd voor een maximumbedrag van
€ 2.500.000. Dit is uw verzekerde bedrag. U bent aansprakelijk voor schade. De schade is verzekerd
en het schadebedrag wordt vastgesteld op € 4.000.000. Wij betalen echter maximaal het verzekerde bedrag van
€ 2.500.000. Op een bepaald moment betalen wij wettelijke
rente. Dan betalen wij de wettelijke rente over het deel tot
€ 2.500.000. Uiteindelijk betalen wij dus € 2.500.000 plus de wettelijke
rente. Wettelijke rente betalen wij namelijk naast het
maximaal verzekerde bedrag. Als er geen andere
kostenvergoedingen zijn, dan is de wettelijke rente die wij
betalen maximaal het verzekerde bedrag per schadeclaim,
in dit geval dus € 2.500.000. 2.6  Wat gebeurt er als er voor de schade ook één of meer
andere verzekeringen zijn? Kunt u voor de schade , waarvoor u aansprakelijk  bent, een
vergoeding krijgen via één of meerdere andere verzekeringen? Dan
verzekeren wij aanvullend. Dat betekent dat wij alleen betalen als
het schadebedrag hoger is dan het bedrag dat u van de andere
verzekering krijgt. Wij betalen dan het verschil. Dit doen wij ook als
die andere verzekering de schade zou vergoeden als u onze
verzekering niet had. Het eigen risico van die andere verzekering
betalen wij niet.3  Verandering van het risico
3.1  Verandert er iets binnen het bedrijf? Veranderingen binnen het bedrijf  kunnen tot gevolg hebben dat wij
het risico van uw verzekering anders beoordelen. Het kan dan nodig
zijn om de verzekering aan te passen. Geeft u daarom veranderingen
altijd door. Voor de veranderingen hieronder passen wij de polis in elk geval aan:
• De verzekerde activiteiten, uw beroep en/of de bedrijfsnaam
veranderen. Let op:  Wij kunnen uit de bedrijfsnaam niet altijd afleiden wat
de bedrijfsactiviteiten zijn. Zowel de naamswijziging als de
verandering van bedrijfsactiviteiten moet daarom aan ons
worden doorgegeven. • Er worden andere zaken geleverd en/of behandeld dan op de
polis staat. Veranderingen moeten schriftelijk aan ons worden doorgegeven
binnen drie maanden nadat deze hebben plaatsgevonden. Gebeurt dat niet? Dan is het veranderde risico niet verzekerd. Pas
nadat wij de verzekering hebben aangepast, is het veranderde
risico verzekerd. Hiervoor moeten de verzekeringnemer en wij
opnieuw een overeenkomst sluiten. 4.