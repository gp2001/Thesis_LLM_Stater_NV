Tevens betaalt de eigenaar een maandelijkse bijdrage aan de VvE voor onderhoud en schoonmaak van de gezamenlijke ruimtes. Het is verplicht een actieve VvE te hebben (inschrijving KvK, jaarlijkse vergadering, onderhoudsplan, etc) en de meeste banken vereisen dit tegenwoordig ook bij het aangaan van een hypotheek. VERHUURDERSVERKLARING De verhuurder verklaart in een verhuurdersverklaring verklaart dat de huurder bijvoorbeeld geen overlast veroorzaakt heeft en geen huurachterstanden heeft of heeft gehad. Hiermee kan de huurder dus aantonen dat hij een betrouwbare huurder is geweest. VERKOCHT ONDER VOORBEHOUD Verkocht onder voorbehoud betekent dat een woning verkocht is, maar dat er nog ontbindende voorwaarden van toepassing zijn. Zolang de ontbindende voorwaarden nog niet verlopen zijn dan blijft de woning op ‘verkocht onder voorbehoud staan’. Als de ontbindende voorwaarden verlopen dan wordt de status ‘verkocht’. VERKOOPADVIESDOCUMENT Hey! Makelaars maakt gebruik van een verkoopadviesdocument. In dit document kun je vinden wat de verwachte verkoopwaarde van de woning is, een voorgestelde vraagprijs, verkoopstrategie en of er nog verbeterpunten zijn die de verkoop van de woning makkelijker maken. VERKOOPWAARDE De verkoopwaarde is een verwachte waarde van een woning als deze in de verkoop zou gaan. Deze wordt als basis gebruikt om de vraagprijs en verkoopstrategie vast te stellen. Deze waarde is een indicatie en als je meerdere makelaars om een verkoopwaarde vraagt dan kan deze waarde variëren. VERKOPERSMARKT Een verkopermarkt is als er weinig aanbod is en veel kijkers. In deze markt kunnen kopers dus uit weinig aanbod kiezen en verkopers het daardoor voor het zeggen. Daarom de term verkopersmarkt. VOLMACHT Als de koper of verkoper niet aanwezig kan zijn bij de juridische overdracht van de woning dan kan er een volmacht worden afgegeven aan de notaris of bij een andere notaris. In het geval van een hypotheekakte accepteert de leningverstrekker dit meestal niet en daarom zie je de meeste volmachten bij de verkopende partij. VOORLOPIGE KOOPOVEREENKOMST Als er overeenstemming is bereikt over de koop van een woning dan stelt de makelaar een voorlopige koopovereenkomst of koopcontract is de overeenkomst. In tegenstelling tot de term voorlopig is deze koopovereenkomst niet voorlopig, maar zitten beide partijen aan de overeenkomst vast. Na het tekenen van de overeenkomst zijn er wel nog drie dagen bedenkijk voor de koper en zijn er meestal nog een aantal weken/maanden ontbindende voorwaarden van toepassing. Daarom wordt het meestal wel een voorlopig koopcontract genoemd. VRAAGPRIJS De vraagprijs bij een woning is een richtprijs en een startpunt voor een onderhandelingen tussen koper en verkoper. De vraagprijsbepaling is een belangrijk onderdeel van de verkoopstrategie. Grofweg zijn er twee manieren om de woning in de verkoop te zetten. Met een relatief hoge vraagprijs om zo wat ruimte te creeren tijdens de onderhandeling of met een relatief lage vraagprijs om overbieden mogelijk te maken. Het eerst gebeurt meestal in een kopersmarkt en het tweede in een verkopersmarkt. De uiteindelijk prijs na de onderhandelingen is de koopprijs of koopsom. VRAGENLIJST Als een koper een woning te koop zet dan moet hij een vragenlijst invullen. Deze vragenlijst bevat vragen over de woning zoals bijvoorbeeld over lekkages en andere verborgen gebreken. Deze vragenlijst is onderdeel van de informatieplicht van de verkoper en dus is het van belang dat deze volledig en naar waarheid wordt ingevuld. De vragenlijst zal uiteindelijk deel uitmaken van de koopovereenkomst. VRIJ OP NAAM - v.o.n. Vrij op naam betekent dat de koper geen overdrachtsbelasting hoeft te betalen. Dit is het geval bij nieuwbouwwoningen waarover BTW betaald wordt en bijvoorbeeld woonboten. Wel moet de koper betalen voor bijvoorbeeld de kosten voor de notaris of bouwrente. WAARBORGSOM In het voorlopige koopcontract staat dat de koper na het verlopen van de ontbindende voorwaarden een waarborgsom moet storten of een bankgarantie moet stellen. Mocht de verkoop na het verlopen van de voorwaarden niet doorgaan dan heeft de verkoper recht op deze waarborgsom of bankgarantie. WOONVERGUNNING Een woonvergunning geeft het recht om in een bepaalde woning te gaan wonen. Dit speelt in sommige gemeentes waarin er weinig betaalbare woningen zijn. Deze woonvergunning is in deze gevallen noodzakelijk voor huizen met een waarde lager dan de NHG-grens. Voor de koop van zo’n woning is het dus belangrijk om te weten of de koper aan deze voorwaarde voldoet. De makelaar kan je hierbij helpen. WOZ WAARDE WOZ staat voor Waardering Onroerende Zaken en is de waarde van een woning zoals vastgesteld door de gemeente. De WOZ-waarde is de basis voor gemeentelijke belastingen en heffingen, maar ook voor de inkomstenbelasting en bijvoorbeeld maximale huur. ZOEKOPDRACHT Een aankoopmakelaar kan je helpen bij de zoektocht naar een woning. Dit kan zijn omdat er weinig woningen beschikbaar zijn, maar ook als je bijvoorbeeld niet bekend bent in een bepaald gebied. Eén van de mogelijkheden is om hiervoor een zoekopdracht te geven aan de makelaar. Zo kan de makelaar je helpen bij de zoektocht naar een nieuwe woning. ZOEKPROFIEL De basis voor de zoekopdracht is het zoekprofiel. Het zoekprofiel is een samenvatting van de wensen van de koper. Dus het budget, aantal kamers, locatie, tuin, etc. VBO makelaar Aanbod Aanbod Rotterdam Diensten Verkoop Aankoop Gratis waardebepaling Advies Hey!