vallen. 1.2 Ontwikkelingen in de financiële positie van SNS REAAL Sinds de nationalisatie is de financiële positie van REAAL om verschillende redenen
verslechterd. In mijn brief van 18 december 2013 vertelde ik u reeds dat de downgrade van Frankrijk en de verwerking van bepaalde
intra-groepvorderingen en daarbij gestelde zekerheden een negatief effect hadden op
de kapitalisatie van REAAL. Naast dit effect waren er nog effecten tengevolge van
de aanpassingen aan de modellen waarmee REAAL N.V. haar verplichtingen jegens polishouders
toetste op toereikendheid en tengevolge van de verder dalende rente. Deze effecten
in de periode vanaf het einde van het vierde kwartaal 2012 tot en met het derde kwartaal
van 2014 betroffen : • • • In annex 1 zijn de hierboven besproken en overige ontwikkelingen in de solvabiliteitsratio
weergegeven. Naast deze bovenstaande ontwikkelingen, die in vergelijkbare vorm ook bij andere verzekeraars
speelden, kwam in het vierde kwartaal van 2013 een verwevenheid in de rekening-courantstructuur
binnen het concern aan het licht, die reeds sinds eind jaren »90 bestond. REAAL N.V. had een schuld van circa EUR 700 miljoen bij SNS Bank. Dochter van REAAL N.V., SRLEV
N.V., had daarentegen een positief rekening-courantbanksaldo bij SNS Bank van EUR
800 miljoen (stand vierde kwartaal). In de saldering resulteerde dit in een netto
positief saldo van REAAL bij SNS Bank. Echter, het positieve rekening-courantsaldo
van SRLEV N.V. was verpand aan SNS Bank als zekerheid tegenover de vordering van SNS
Bank op REAAL N.V. Door deze verpanding was de vordering van SRLEV N.V. op SNS Bank bij SRLEV N.V. beklemd,
waardoor deze vordering in mindering gebracht had moeten worden op de gerapporteerde
solvabiliteit. Dit was niet bekend op het moment van de nationalisatie. Ik heb na
een eerste inventarisatie van mijn kant en die van NLFI de Auditdienst Rijk gevraagd
dit nader te onderzoeken. Ik zal uw Kamer over de uitkomsten van dit onderzoek informeren. Gezien de tijdspanne waarover dit probleem zich heeft voorgedaan verwacht ik dat dit
onderzoek enige tijd in beslag zal nemen. Vanwege bovengenoemde negatieve ontwikkelingen van de solvabiliteit heeft in het vierde
kwartaal van 2013 op verzoek van DNB een interne versterking van de solvabiliteits-
en liquiditeitspositie van de balans van REAAL N.V. plaatsgevonden. Verschillende
entiteiten binnen de groep hebben daartoe middelen beschikbaar gesteld voor REAAL
N.V.