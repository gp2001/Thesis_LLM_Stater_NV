1. In aanvulling op de kinderopvangtoeslag kan aan een ouder als bedoel in artikel 1.6 lid 1, sub c, e en j van Wet kinderopvang (Wko) een tegemoetkoming worden verstrekt tot de kosten van de kinderopvang met aftrek van de kinderopvangtoeslag, bedoeld in artikel 1.7 eerste lid Wko. 2. Voorwaarde voor de in artikel 1.7 lid 7 genoemde tegemoetkoming kinderopvangtoeslag is dat er recht bestaat op kinderopvangtoeslag. 3. De tegemoetkoming kinderopvang zoals genoemd in artikel 1.7 van de Wko wordt verstrekt tot het maximaal aantal uren per maand en de maximale uurprijs zoals genoemd in de Wko. Artikel 24. Bijzondere bijstand kan worden verstrekt voor de eigen bijdrage voor deelname aan Voor- en vroegschoolse educatie (VVE) of kinderopvang als kinderen van 2 tot 4 jaar oud een achterstand dreigen op te lopen ten opzichte van leeftijdsgenoten op het gebied van taal- en sociaal-emotionele ontwikkeling. Artikel 25. Bijzondere bijstand kan worden verstrekt voor de vergoeding van uitvaartkosten bij noodzaak en bijzondere omstandigheden: a. Bijzondere bijstand wordt alleen verstrekt voor kosten waarvoor aanvrager een wettelijke verplichting heeft; b. Bij het bepalen van de bijzondere bijstand wordt uitgegaan van de noodzakelijke kosten van lijkbezorging; c. Bijzondere bijstand voor begrafenis- of crematiekosten in het buitenland is niet mogelijk vanwege het territorialiteitsbeginsel. d. Bij het vaststellen van de maximale vergoeding wordt uitgegaan van de NIBUD prijzengids. e. Wanneer sprake is van verwijtbaar handelen zoals het niet verzekerd zijn, wordt de bijstand verstrekt in de vorm van een geldlening. Artikel 26. Schoolgaanden van 18 tot 21 jaar die niet hebben kunnen sparen komen in aanmerking voor vergoeding van een computer/laptop inclusief printer. De hoogte van de vergoeding bedraagt maximaal het bedrag zoals genoemd in de NIBUD prijzengids en er wordt maximaal 1 computer/laptop inclusief printer per gezin verstrekt, onverminderd artikel 30 lid 4 van de beleidsregels. Artikel 27. Voor de vergoeding van reiskosten wordt uitgegaan van de goedkoopst mogelijke manier van reizen met het openbaar vervoer of een bedrag per kilometer indien aanvrager per auto reist waarbij wordt uitgegaan van het bedrag dat in het jaar van aanvraag aftrekbaar is volgens de belastingdienst. a. Reiskosten zijn opgenomen in de algemene bijstandsnorm. Reiskosten in verband met ziekenhuisbezoek valt onder de tegemoetkoming Chronisch zieken, gehandicapten en ouderen 2024 als voorliggende voorziening. Alleen bij bijzondere omstandigheden in het individuele geval worden reiskosten woon- werkverkeer vergoed volgens de kilometervergoeding die door de Belastingdienst kan worden afgetrokken. b. Inburgeraars die meer dan 10 kilometer van de leslocatie wonen, komen in aanmerking voor bijzondere bijstand voor reiskosten. c. Inburgeraars die binnen 10 kilometer van de leslocatie wonen, komen gedurende het eerste jaar in aanmerking voor bijzondere bijstand voor reiskosten. d. Inburgeraars komen in aanmerking voor bijzondere bijstand voor de aanschaf van een fiets. De hoogte van de vergoeding bedraagt maximaal € 300,-. e. Voor kinderen van inburgeraars die de leeftijd van 18 jaar nog niet hebben bereikt en voorafgaand aan de inburgering een taalcursus volgen, kan bijzondere bijstand worden verleend voor de aanschaf van een fiets en daarnaast reiskosten worden vergoed gedurende maximaal 3 maanden. De hoogte van de vergoeding van de fiets bedraagt maximaal € 300,-. Hierbij geldt geen afstandscriterium. f. Indien de inburgeraar gebruik maakt van lid d of e kan geen gebruikt worden gemaakt van vergoeding van de reiskosten volgens lid b of c. Artikel 28. 1.