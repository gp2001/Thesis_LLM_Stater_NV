Het is voor de raad van belang zich hier goed rekenschap van te geven. Plannen
kunnen behoorlijk gefrustreerd worden als de aanbestedingsregels niet gevolgd worden. Vereniging van Nederlandse Gemeenten16
Waar liggen de kansen voor de
toekomst? Stel als raad eerst de ruimtelijke doelen
Om het grondbeleid in de toekomst goed in te zetten in het gemeentelijke beleid is de eerste opgave
om helder te hebben wat de ruimtelijke opgave van de gemeente is. Door de kwantitatieve en kwalitatie -
ve raming van de behoefte uit te zetten tegen de voorgenomen plannen in structuurvisies, beleids- nota’s
en bestemmingsplannen verkrijgt de gemeente een beeld van wat deze ruimtelijke opgave voor de
gemeente is. Tip:
Het is zinvol om op regionaal niveau te analyseren welke rol uw gemeente wil vervullen en waar in
ruimtelijke zin behoefte aan is. U kunt bijvoorbeeld accent leggen op het herstructureren van het bestaand
stedelijk gebied en ontwikkelen voor bepaalde doelgroepen zoals ouderen in combinatie met zorg. In de eerste plaats kan dat betekenen dat een aantal voorgenomen plannen voorlopig niet tot ontwikkeling
zullen worden gebracht, of eventueel in een kleinere omvang of met een andere programmering. Ook kan het
duidelijk worden dat voorgenomen plannen geheel niet meer tot ontwikkeling zullen worden gebracht. In dat
geval zal de gemeente de boekwaarde van de gronden terugbrengen. Tip:
Gemeenten kunnen hun gronden tijdelijk bestemmen om toch enige inkomsten te genereren. Waar het
binnenstedelijke gronden betreft met leegstaand vastgoed valt te denken aan tijdelijk huisvesten van
studenten of aan ruimte bieden voor de creatieve sector. U kunt ook beslissen om anders te gaan ontwikkelen en te experimenteren met organische ontwikkeling. In plaats van de traditionele grootschalige, veelal van overheidswege geplande ontwikkelingen, staat bij
organisch ontwikkelen het initiatief uit de maatschappij voorop. Dat kunnen individuen zijn, die hun eigen
woning en/of bedrijfspand willen bouwen. Het kunnen ook collectieven zijn, zoals een bewonersgroep die
samen een deelgebied willen ontwikkelen of een ontwikkelaar die zo’n proces wil trekken. Drie zaken zijn
anders georganiseerd:
• Planning en fasering: er wordt een indicatieve planning vooraf opgesteld. De ontwikkeling gaat mee in het
tempo dat de initiatiefnemers aangeven. • Ruimtelijke invulling: er wordt geen ruimtelijk plan opgesteld met een gedetailleerde stedenbouw-
• kundige invulling. De initiatiefnemers krijgen ruimte om zelf met eigen deelplannen te komen op een
kleinere schaal, waarbij wel een aantal randvoorwaarden worden meegegeven. • Rol van partijen: de gemeente doet beperkte voorinvesteringen en laat ook een aantal voorzieningen in
de wijk over aan de initiatiefnemers. Het is bij deze organische ontwikkeling de kunst om de ruimte bieden aan verschillende partijen om hun
creatieve ideeën te uiten. Het verdient de voorkeur om meerdere partijen een deel van de ontwikkeling te
laten doen en zo minder afhankelijk te worden van één ontwikkelende partij. Als het toch gewenst is om voor
een bepaald gebied één ontwikkelende partij te kiezen (een corporatie of een projectontwikkelaar), zorg dan
voor concurrentie tussen de partijen. Hiervoor zijn verschillende instrumenten die binnen de Europese regels
toegelaten zijn, zoals een veiling, een prijsvraag en een tender. Bij deze laatste worden partijen uitgenodigd
om een kwalitatief goed voorstel te doen, in combinatie met de juiste prijs. Er kunnen in de uitvraag diverse Vereniging van Nederlandse Gemeenten17eisen worden opgenomen voor de gewenste ontwikkeling waaronder de programmering en bijvoorbeeld
duurzaamheid. Tip:
Is er ruimte om te experimenteren met organische ontwikkeling in uw gemeente, bijvoorbeeld gronden
waar de gemeente zelf nog niet aan toekomt? Misschien zijn anderen wel geïnteresseerd, geef flexibele
kaders en biedt de locatie aan. Maak afspraken over de wijze waarop de grondprijs zal worden berekend.