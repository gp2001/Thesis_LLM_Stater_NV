E.F. Verheul 1   Wetenschap
Hoe harmonieus is de verhouding tussen verkoper en
pandhouder na Rabobank/Reuser ? TvI 2017/10
H e t  a r r e s t  Rabobank/Reuser  geeft een nieuwe impuls
aan de verhouding tussen verkoper en pandhouder. Beide hebben belang bij voldoening van de verkoper. In deze bijdrage wordt onderzocht in hoeverre de be-langen van verkoper en pandhouder hierdoor inder-daad parallel lopen. Daarbij wordt toegespitst op een tweetal vragen: (i) Kan de uitwinning van het pand-recht afbreuk doen aan de positie van de verkoper; en (ii) wordt de positie van de pandhouder bedreigd door uitoefening van het eigendomsvoorbehoud. 1 . Inleiding
Veelal lopen de belangen van leveranciers en kredietver-schaffende banken uiteen. Zij concurreren met elkaar om effectieve aanspraken voor het geval dat de koper-krediet-nemer zijn betalingsverplichtingen niet nakomt. Terwijl de bank vanwege zijn vroegtijdige betrokkenheid gewoonlijk de sterkste aanspraken weet te verkrijgen met betrekking tot goederen die aan de koper-kredietnemer toebehoren, is de aanspraak van de leverancier het sterkst ten aanzien van de door hem geleverde zaken, indien hij een eigendomsvoorbe-houd heeft gemaakt. Aldus wordt voorkomen dat de zaak on-derdeel wordt van het vermogen van de koper en voorwerp zou kunnen worden van een zekerheidsrecht van de bank. Na het arrest  Rabobank/Reuser  staan het door de bank ver-
langde pandrecht en het door de leverancier bedongen eigen-domsvoorbehoud ogenschijnlijk een stuk minder diametraal tegenover elkaar. Het is in hun beider belang dat de voorwaarde waaronder de overdracht heeft plaatsgevonden, in vervulling gaat. In deze bijdrage staat de vraag centraal of het arrest  Ra-
bobank/Reuser  op dit punt inderdaad tot een harmonieuze ver-
houding tussen banken en leveranciers leidt. Allereerst wordt daartoe onderzocht of de mogelijkheid van verpanding van het eigendomsrecht onder opschortende voorwaarde nadelige con-sequenties heeft voor de leverancier, in het bijzonder waar het aankomt op de uitwinning van het pandrecht. Vervolgens wordt aandacht besteed aan de vraag in hoeverre de uitoefening van het eigendomsvoorbehoud het pandrecht op het eigendoms-recht onder opschortende voorwaarde illusoir kan maken. 2 . Rabobank/Reuser
Met het arrest  Rabobank/Reuser  heeft de Hoge Raad duide-
lijkheid verschaft over de rechtsgevolgen van een overdracht
1  Gelieve dit artikel aan te halen als: E.F. Verheul, ‘Hoe harmonieus is de
verhouding tussen verkoper en pandhouder na Rabobank/Reuser ?’, TvI
2017/10. Mr. E.F. Verheul is als promovendus verbonden aan de Vakgroep
Privaatrecht en Notarieel Recht van de Rijksuniversiteit Groningen. Deze bijdrage vormt de uitwerking van een lezing die de auteur op 2 maart 2017 hield voor de Civielrechtelijke Vereniging Gerhardus Diephuis. onder opschortende voorwaarde binnen het systeem van het
vermogensrecht. 2    Het bedingen van een eigendomsvoorbe-
houd wordt door de wet door middel van een vermoeden geconstrueerd als een overdracht onder opschortende voor-waarde van voldoening van de verschuldigde prestatie ( art. 3:92 lid 1 BW)  en eventueel andere prestaties ( art. 3:92 lid 2 BW). Op het moment dat de verkoper de zaak levert aan de koper door middel van machtsverschaffing ( art. 3:91  BW), verkrijgt de koper een recht dat aan dezelfde voorwaarde is onderworpen als de overdracht ( art. 3:84 lid 4 BW). Aldus werkt de aan de overdracht verbonden voorwaarde door in de rechtsgevolgen van die overdracht, in die zin dat de koper terstond een eigendomsrecht onder opschortende voorwaarde verkrijgt. Doordat de koper terstond een eigen-domsrecht onder opschortende voorwaarde verkrijgt, is ook het eigendomsrecht van de verkoper beperkt. De afsplitsing van het eigendomsrecht onder opschortende voorwaarde leidt ertoe dat de verkoper nog slechts een eigendomsrecht onder ontbindende voorwaarde heeft. Beide eigendoms-rechten zijn door de voorwaarde beperkt en dienovereen-komstig is ook de beschikkingsbevoegdheid van de beide eigenaars door de voorwaarde beperkt. Daarmee is de goederenrechtelijke werking van de ver-vulling van de voorwaarde gewaarborgd. 3    Indien de koper
de verschuldigde prestatie voldoet, gaat de voorwaarde in vervulling en groeit zijn eigendomsrecht uit tot een onvoor-waardelijk eigendomsrecht. Het eigendomsrecht onder op-schortende voorwaarde, dat tot het moment van vervulling van de voorwaarde nog geen werking heeft (vgl. art. 6:22  BW),
4    verkrijgt op dat moment volledige werking en wordt
een onvoorwaardelijk eigendomsrecht. Tegelijkertijd heeft de vervulling van de voorwaarde tot gevolg dat het eigen-domsrecht van de verkoper vervalt (vgl. art. 6:22 BW). Het belang van de kwalificatie van de rechtspositie van de koper als eigendomsrecht onder opschortende voorwaarde is dat de positie van de koper gedurende de periode van onzeker-heid beschermd is. Omdat hij vanaf de levering terstond een eigendomsrecht onder opschortende voorwaarde heeft, dat zelfstandig kan uitgroeien tot de onvoorwaardelijke eigen-dom, kan een tussentijds ingetreden faillissement van de verkoper of een vervreemding door de verkoper gedurende de periode van onzekerheid de eigendomsverkrijging door de koper niet meer doorkruisen. Voor de rechtspraktijk is deze duidelijkheid met name van belang omdat daarmee de mogelijkheid ontstaat om de aan-spraken van de koper met betrekking tot de verkochte zaak
2  HR 3 juni 2016,  NJ 2016/290 , m.nt. F.M.J. Verstijlen. 3  Zie over dit begrip met verdere verwijzingen H. Stolz, De voorwaarde in het
vermogensrecht (diss. Leiden), Den Haag: BJu 2015, p. 907-913. 4  F.M.J.