Dit speelt ook
in de gemeente Ede. Vanuit het gemeentebestuur wordt het belang erkend van deze grote
maatschappelijk ambitie. In het bestuursakkoord 2022-2026 is het streven uitgesproken
naar een passende woning voor iedereen. Deze ambitie is als volgt beschreven: cc cursief cc cursief cc cursief Eén van de instrumenten waar het gemeenbestuur gebruik van maakt om deze ambitie te
verwezenlijken is het Woningbouwfonds. Dit fonds is door de gemeenteraad ingesteld
bij het vaststellen van de Programmabegroting 2023-2026. In deze regeling worden -
na raadpleging van de gemeenteraad - de criteria vastgesteld waaronder initiatiefnemers
een aanvraag kunnen indienen ten laste van het Woningbouwfonds. Voor het begrip <eerder vastgelegde norm sociale huurwoningen> is allereerst de geldende
Beleidsregel prijsgrenzen en woningbouwprogrammering gemeente Ede 2023 van belang. Hierin is vastgelegd dat bij voorgenomen ruimtelijke ontwikkelingen van tien woningen
of meer ten minste 30% van het plan moet bestaan uit sociale huurwoningen. Mocht de
regeling op dit punt worden herzien dan geldt vanaf dat moment de nieuwe normering
die wordt vastgesteld in een beleidsregel die kan worden beschouwd als de rechtsopvolger
van de Beleidsregel prijsgrenzen en woningbouwprogrammering gemeente Ede 2023. Een deel van de plannen voor Edese woningbouwontwikkeling is opgestart in een periode
dat de norm voor sociale woningbouw lager lag dan de genoemde 30%. Als in een ruimtelijk
plan, omgevingsvergunning of een ondertekende anterieure overeenkomst een lagere norm
is vastgelegd dan geldt die voor het betreffende project als ‘eerder vastgelegde norm
sociale huurwoningen’. Voor het begrip <instandhoudingstermijn> is geanticipeerd op de voorgestelde wettelijke
definitie van sociale huur uit het wetsvoorstel Wet versterking regie volkshuisvesting. Hierin zal een instandhoudingstermijn van 25 jaar worden opgenomen om een woning te
kunnen aanmerken als sociale huurwoning. Bij de prestatieafspraken tussen de Rijksoverheid
en de gemeente Ede wordt ook van deze termijn uitgegaan. Het is daarom logisch om
deze termijn op te nemen in deze regeling. Het begrip <stichtingskosten> omvat zowel de grond- als de bouwkosten. Bouwkosten
bestaan zowel uit de kosten voor aanschaf van materiaal als inzet van personeel. Daarnaast
tellen ook financieringskosten mee. Eventuele subsidies of bijdragen van de provincie
Gelderland of het Rijk worden afgetrokken van de stichtingskosten. Het begrip <sociale huurwoning> is ontleend aan de voorgestelde wettelijke definitie
van sociale huur uit het wetsvoorstel Wet versterking regie volkshuisvesting. Deze
zal conform het wetsvoorstel worden ingevoerd in het Besluit kwaliteit leefomgeving
onder de Omgevingswet. Het streven van het college van burgemeester en wethouders is om passende huisvesting
te kunnen bieden voor iedereen. Binnen de gemeenteraad is hier een groot draagvlak
voor en zij hebben voor dit doel bij de Programmabegroting 2023-2026 het Woonfonds
ingesteld. Deze regeling is één van de middelen om invulling te geven aan deze ambitie. Deze regeling is specifiek gericht op het stimuleren van bouw van sociale huurwoningen. De reden hiervoor is allereerst dat woningbouw voor deze doelgroep de laatste jaren
vrij beperkt is geweest. Om die reden wordt nu bij woningbouwontwikkelingen van 10
woningen of meer een norm gehanteerd van minimaal 30% sociale huur. Deze regeling
maakt mogelijk om een financiële bijdrage te leveren aan projecten die een groter
aandeel sociale huur realiseren: bijvoorbeeld 40%. Daarnaast kan het ook gaan om projecten
waar - op basis van voorheen geldend beleid - een lagere norm is vastgelegd dan 30%
en waar nu alsnog meer sociale huurwoningen worden gerealiseerd. Een andere reden voor de focus op sociale huurwoningen is dat - vanwege de bestaande
staatssteunmogelijkheden op basis van de Woningwet - het eenvoudiger is om middelen
toe te kennen voor het stimuleren van het realiseren van dit type woningen. Verplaatsbare sociale huurwoningen (ook wel bekend als tijdelijke sociale huurwoningen
of flexwonen) vallen ook onder het bereik van deze regeling. Ook deze woonvorm kan
een bijdrage leveren aan het gemeentelijke beleidsdoel om te voorzien in passende
woonruimte. Dit onder de voorwaarde dat het gaat om een kwalitatief goed product. Daarom is bepaald dat verplaatsbare sociale huurwoningen moeten voldoen aan dezelfde
eisen uit het Bouwbesluit 2012 als andere woonruimte, een minimale levensduur moet
hebben van 25 jaar en zodanig geconstrueerd moet zijn dat de woning ten minste éénmaal
verplaatst kan worden. Zie artikel 5 en de toelichting daarop. De sociale huurwoningen die met steun van deze regeling worden gerealiseerd moeten
vervolgens worden beheerd op de wijze zoals deze gebruikelijk is bij woningbouwcoöperaties. Hiermee wordt geborgd dat Edese inwoners een eerlijke kans krijgen om woningen te
verwerven die met behulp van deze regeling worden gerealiseerd. Zo moet toewijzing
plaatsvinden aan de doelgroep die is vastgelegd in de Woningwet. Dit zijn met name
personen met een inkomen beneden de vastgestelde inkomensgrens. Het hier een inkomen
€44.035 voor een eenpersoonshuishouden en een inkomen van €48.625 voor een meerpersoonshuishouden
(inkomensgrens 2023). Toewijzing van woonruimte moet plaatsvinden conform het regionale
woonruimteverdeelsysteem. Dat wil zeggen het aanbod- of lotingmodel. Voor verplaatsbare
sociale huurwoningen gelden de specifiek daarvoor vastgelegde verdelingsregels. Zie
verder uitgebreider de toelichting op artikel 12. In dit artikel wordt beschreven voor welke activiteiten burgemeester en wethouders
een financiële bijdrage kunnen verlenen. Het gaat dan om steun voor het bouwen of
plaatsen van sociale huurwoningen of het transformeren van andere gebouwen (bijvoorbeeld
een kantoorpand) tot sociale huurwoning. De opzet is in die zin breed: zowel nieuwbouw,
het plaatsen van een verplaatsbare woongelegenheid (flexwonen) als transformatieplannen
vallen binnen de reikwijdte van deze regeling. Een belangrijke eis daarbij is dat
er sprake is van een toename van het aantal sociale huurwoningen ten opzichte van
een eerder voor het project vastgelegde norm. Alleen voor de ‘plus’ kan aanspraak
worden gemaakt op steun. Voor verplaatsbare woongelegenheid geldt deze eis overigens
niet omdat de kosten voor deze woonvorm relatief hoog zijn ten opzichte van de terugverdienperiode. Stel dus dat er in de woonkern Ede-stad 100 woningen worden gerealiseerd en dat voor
dit project de huidige norm geldt van minimaal 30% sociale huur. In dat geval moeten
dus 30 sociale huurwoningen worden gerealiseerd. Als de ontwikkelaar niet 30 maar
40 sociale huurwoningen wil realiseren, dan is dus een bijdrage mogelijk voor de tien
‘extra’ sociale huurwoningen. Aan het project is verder de eis verbonden dat in totaal minimaal 15 sociale huurwoningen
worden gerealiseerd in Ede-Stad of in totaal minimaal 10 sociale huurwoningen worden
gerealiseerd in de overige woonkernen. De vastgelegde minimale aantallen berusten
op een afweging van kosten en baten. Het wordt niet wenselijk gevonden om voor een
toename van een één of enkele sociale huurwoningen het proces van steunverlening te
doorlopen. De regeling is daarnaast in beginsel alleen van toepassing op projecten die worden
gerealiseerd binnen bestaand stedelijk gebied. Het gaat dan om de acht woonkernen
binnen de gemeente Ede: Ede-stad, Lunteren, Bennekom, Ederveen, Harskamp, De Klomp,
Otterlo en Wekerom. Voor verplaatsbare woning zijn ook andere locaties denkbaar. Toetsing
van de ruimtelijke aanvaardbaarheid van de locatie vindt plaats in het kader van de
aanvraag voor een omgevingsvergunning. Dat werkt door in deze regeling in die zin
dat als geen omgevingsvergunning wordt verleend er geen woningen gerealiseerd kunnen
worden. Daarmee is er geen sprake van activiteiten waarvoor steun kan worden verleend. Gezien de aard van deze regeling is ervoor gekozen om de regeling alleen open te stelen
voor rechtspersonen. Om aanspraak te kunnen maken op een bijdrage moeten minimaal
10 sociale huurwoningen worden gerealiseerd: projecten van die aard en omvang worden
altijd opgepakt door rechtspersonen. De verwachting is dat met name woningbouwcoöperaties aanspraak zullen maken op de
regeling omdat de woningen moeten worden beheerd en aangeboden op de wijze die nu
al gangbaar is bij coöperaties. Het gaat dan bijvoorbeeld om toewijzing aan de doelgroep
uit de Woningwet (met name huishouden met een inkomen onder een bepaalde grens) en
selectie op basis van het regionale woonruimteverdeelmodel. Het staat echter ook andere
rechtspersonen vrij om een aanvraag in te dienen. Het is daarnaast denkbaar dat samenwerkingsverbanden van particuliere ontwikkelaars
en woningbouwcoöperaties een gezamenlijke aanvraag gaan indienen, waarbij het beheer
van de te ontwikkelen sociale huurwoningen zal worden uitgevoerd door de woningbouwcoöperatie. Hier is in voorzien in deze regeling. In dat geval wijzen ze een penvoerder aan die
namens hen kan optreden en ten opzichte van het gemeentebestuur verantwoordelijk is
voor de juiste uitvoering van de activiteiten. Partijen kunnen daarnaast onderling
afspraken maken over hun aansprakelijkheid als steun zou worden teruggevorderd bij
de penvoerder vanwege tekortschieten van één van de partijen binnen het samenwerkingsverband. In dit artikel worden de voorwaarden beschreven waaraan een project moet voldoen om
in aanmerking te komen voor steunverlening. Het betreft de volgende voorwaarden: ins - Toewijzing aan doelgroep Woningwet De woningen die gebouwd worden met steun op basis van deze regeling moeten worden
toegewezen aan de doelgroep die is omschreven in de Woningwet. Het gaat dan met name
om mensen met een huishoudinkomen beneden de inkomensgrens. Het betreft hier een inkomen
€44.035 voor een eenpersoonshuishouden en een inkomen van €48.625 voor een meerpersoonshuishouden
(inkomensgrens 2023). Daarnaast gaat het om andere kwetsbare groepen zoals deze zijn
aangewezen in de Woningwet. ins - Ontwikkeling op gemeentegrond - geen eerdere gemeentelijke bijdrage wegens uitgifte
voor sociale huur Bij verkoop van gemeentegrond ten behoeve van sociale woningbouw (koop/huur) wordt
een vaste en relatief lage grondprijs gerekend op basis van de gemeentelijke grondprijzenbrief. Projecten die op deze wijze al een (indirecte) bijdrage van de gemeente hebben ontvangen
komen voor de betreffende woningen niet in aanmerking voor steun op basis van deze
regeling. Het stapelen van grondprijsbijdragen is in die zin niet mogelijk. Het is wel denkbaar dat in een project later alsnog meer sociale huurwoningen worden
gerealiseerd terwijl voor betreffende kavels een hogere grondprijs was overeengekomen. In dat geval kunnen middelen uit de regeling worden gebruikt om alsnog een lagere
grondprijs te kunnen rekenen (waar dat anders niet mogelijk zou zijn). De middelen
uit het fonds gelden hiervoor dan als dekkingsbron binnen de gemeentelijke begroting. ins - Flexwonen minimale levensduur 25 jaar en voldoen aan eisen Bouwbesluit 2012 Ook voor woongelegenheden die verplaatsbaar zijn (flexwoningen) kan een beroep worden
gedaan op deze regeling. De eis die geldt is dat deze woningen een minimale levensduur
hebben van 25 jaar (gezien de voorgeschreven instandhoudingstermijnen) en voldoen
aan de geldende eisen van het Bouwbesluit 2012 (vanaf 1 januari 2024: het Besluit
bouwwerken leefomgeving). ins - Onrendabele top Deze steunregeling is bedoeld voor projecten die zonder gemeentelijke bijdrage niet
gerealiseerd zouden worden vanwege de onrendabele top. Burgemeester en wethouders
zullen daarom toetsen of de uitgangspunten van de aanvrager gebaseerd zijn op marktconforme
investeringen, inkomsten en uitgaven. Als het project door kan gaan zonder steun van
de gemeente dan is dat een reden om de aanvraag af te wijzen. Daarbij wordt ook rekening
gehouden met de mogelijkheden om andere financiële bijdragen te verkrijgen, bijvoorbeeld
op basis van steunregelingen vanuit het Rijk of de provincie. Toegelaten instellingen zijn op basis van de Woningwet belast met een dienst van algemeen
economisch belang voor - kort samengevat - het aanbieden van sociale huurwoningen
aan mensen met een lager inkomen. Hiervoor is een staatssteunvrijstelling in het leven
geroepen waar gemeenten gebruik van kunnen maken door grond tegen een lagere prijs
te leveren aan toegelaten instellingen. Van deze staatssteunvrijstelling wordt - daar
waar dat mogelijk is - gebruik gemaakt bij het verlenen van steun op basis van deze
regeling. De voorkeur gaat in die gevallen uit naar het verlenen van steun in de vorm
van een lagere grondprijs. Een voorbeeld kan verduidelijken hoe deze steunverlening
wordt toegepast: cc cursief In andere gevallen kan gebruik worden gemaakt van het instrument subsidie. Dit kan
in overeenstemming worden gebracht met de staatssteunregels door een beroep op de
de-minimisverordening of het DAEB-vrijstellingsbesluit. Voor een uitgebreidere toelichting
wordt verwezen naar de toelichting op hoofdstuk 4 van de deze regeling. Deze regeling kent een enigszins hybride karakter doordat het instrumentarium zowel
bestaat uit een bijdrage aan de gemeentelijke grondexploitatie zodat een lagere prijs
gerekend kan worden als een subsidie. Deze regeling is allereerst een subsidieregeling
(nadere regel) gebaseerd op de Algemene subsidieverordening Ede 2017. Het is daarmee
een wettelijk voorschrift dat de juridische basis vorm voor subsidieverstrekking. Een lagere grondprijs vanwege de verplichting daarop sociale woningbouw te realiseren
moet volgens het college niet worden beschouwd als een subsidie. De lagere grondprijs
houdt dan namelijk verband met de daaraan verbonden gebruiksbeperking (in die zin
gaat het niet om een financiële bijdrage). In zoverre kan deze regeling dus worden
beschouwd als een beleidsregel inzake de uitoefening van een privaatrechtelijke bevoegdheid
van de gemeente Ede als grondeigenaar. In dit artikel staat op hoofdlijnen beschreven op welke wijze de hoogte van de steun
op basis van deze regeling wordt berekend. Een en ander wordt verder uitgewerkt in
een door of namens burgemeester en wethouders vast te stellen model. Steun wordt allereerst alleen verleend voor de ‘extra’ sociale huurwoningen die gerealiseerd
worden ten opzichte van de eerder vastgestelde norm. Een voorbeeld kan dit verduidelijken. Stel een woningbouwplan bestaat uit 50 woningen en kent een norm van 30% sociale huurwoningen. Dan moeten er minimaal 15 sociale huurwoningen gerealiseerd worden. Als er in plaats
daarvan 20 sociale huurwoningen gerealiseerd worden dan kan voor de realisatie van
5 woningen steun worden verleend. Vanwege de relatief hogere kosten bij verplaatsbare
woningen geldt het voorgaande daar niet. Dit wil zeggen dat voor alle verplaatsbare
woningen steun kan worden aangevraagd. In het tweede lid worden de hoofdlijnen beschreven voor de berekening van de onrendabele
top. Het gaat alleen om de redelijkerwijs noodzakelijke kosten bij een investering
onder marktconforme voorwaarden. Wanneer een ontwikkelaar bijvoorbeeld bouwmaterialen
tegen een te hoge prijs (niet-marktconform) inkoopt kan dit niet worden afgewenteld
op het gemeentebestuur. Burgemeester en wethouders kunnen een deskundige aanwijzen
die de investeringen toetst op marktconformiteit. Hierbij wordt uitgegaan van de in
de sector voor sociale verhuur gebruikelijke stichtingskosten. De onrendabele top wordt voor niet-verplaatsbare woningen berekend op basis van een
door burgemeester en wethouders vast te stellen model. Het gaat hierbij om een beschrijving
van de in aanmerking te nemen kosten (stichtingskosten en beheerkosten in de exploitatiefase)
en de verwachte inkomsten. Voor de berekening van deze kosten zal aansluiting worden
gezocht bij het Handboek modelmatig waarderen marktwaarde dat jaarlijks wordt vastgesteld
door de Autoriteit Woningbouwcorporaties. Voor het berekenen van de onrendabele top
voor verplaatsbare woningen wordt gebruik gemaakt van het Rekenmodel flexwonen van
Volkshuisvesting Nederland. De mogelijkheid tot vragen van steun op basis van deze regeling wordt gekoppeld aan
bepaalde aanvraagtijdvakken. Het eerste tijdvak loopt van 1 december 2023 en 26 januari
2024. Daarna wordt beoordeeld welke aanvragen die zijn ingediend binnen dit tijdvak
voor toekenning in aanmerking komen. Als er daarna nog verdeelbare middelen overblijven
dan stellen burgemeester en wethouders een nieuw aanvraagtijdvak vast. Het vertrekpunt
bij het vaststellen van de regeling is dat er gewerkt zal gaan worden met aanvraagtijdvakken
van zes weken. Een steunaanvraag wordt bij voorkeur digitaal ingediend via een daartoe ingericht
webformulier (zie ook artikel 6 van de Algemene subsidieverordening Ede 2017). Daarnaast
is het mogelijk om per brief een aanvraag in te dienen. Een aanvraag moet worden getekend
door een functionaris die daartoe bevoegd is. Deze bevoegdheid kan bijvoorbeeld worden
ontleend aan de statuten van de rechtspersoon die de aanvraag indient of aan een machtiging. Daarnaast gelden de in het artikel opgenomen aanvraagvereisten. Als bij een aanvraag onvoldoende gegevens zijn gevoegd om te kunnen beoordelen of
deze voldoet aan de voorwaarden van deze regeling, dan wordt de aanvrager gedurende
vier weken in de gelegenheid gesteld een aanvulling in te dienen. Van de mogelijkheid
wordt in ieder geval gebruik gemaakt als de verplicht mee te sturen informatie ontbreekt. Vult de aanvrager niet binnen de gestelde termijn de aanvraag aan of is er na aanvulling
nog steeds onvoldoende informatie, dan stellen burgemeester en wethouders de aanvraag
buiten behandeling. Als plafond voor het verstrekken van steun op basis van deze regeling geldt een bedrag
van €2,7 mln. Dit bedrag kan dus zowel worden aangewend om dekking te vinden in de
gemeentelijke grondexploitatie voor het bieden van een lagere grondprijs als voor
het verstrekken van subsidie. Dit bedrag kan later worden gewijzigd - bijvoorbeeld
als de raad een groter bedrag beschikbaar stelt voor het stimuleren van sociale woningbouw. Aanvragers kunnen een aanvraag indienen binnen de door burgemeester en wethouders
vastgestelde aanvraagtijdvakken. Als binnen een aanvraagtijdvak het op dat moment
nog beschikbare bedrag (na aftrek van eerdere toekenningen) kleiner is dan het aangevraagde
bedrag dan vindt een verdeling plaats op basis van dit artikel. Hierbij wordt een
rangschikking gehanteerd (vergelijkende toets). Aanvragen die worden geweigerd / buiten
behandeling gesteld worden niet meegenomen in de rangschikking. De weigeringsgronden
staan opgenomen in artikel 11 van deze regeling. Een aanvraag kan buiten behandeling
worden gesteld als niet is voldaan aan de aanvraagvereisten genoemd in artikel 8. Daarna vindt - voor zover nodig - een verdere onderverdeling plaats op basis van de
criteria die zijn opgenomen in de tabel. Als plannen daarbij even hoog scoren - en
zij niet allebei toegekend kunnen worden - dan vindt loting plaats om vast te stellen
welke aanvraag wordt toegekend. Voor de toepassing van het criterium “Aanwezigheid
sociale huurwoningen binnen wijk/dorpskern” gaat het om het aantal bestaande sociale
huurwoningen vóórdat het betrokken project waarvoor steun is aangevraagd wordt gerealiseerd. Hierbij gaat het allereerst om woningen die feitelijk al gerealiseerd zijn maar daarnaast
ook om woningen in aanbouw. Het toetsingsmoment is het moment dat de steunaanvraag
wordt ingediend: woningen waarvoor op dat moment ten minste een omgevingsvergunning
voor bouwen is verleend worden meegenomen bij het bepalen van het bestaand aantal
sociale huurwoningen. Voor de begrenzing van wijken binnen Ede-stad wordt gebruik
gemaakt van de CBS wijk- en buurtkaart. Burgemeester en wethouders kunnen een adviescommissie instellen die een advies geeft
over de rangschikking van de aanvragen. Dit kan ook een ambtelijke adviescommissie
zijn. Voor het instellen van een adviescommissie zal eerder aanleiding zijn naarmate
het complexer blijkt om de juiste rangschikking van de aanvragen te bepalen. Steun op basis van deze regeling kan allereerst worden geweigerd in alle gevallen
die zijn opgenomen in artikel 9 van de Algemene subsidieverordening Ede 2017. Een
voorbeeld daarvan is de situatie dat steunverlening zou leiden tot onrechtmatige staatssteun
of niet is aangetoond dat steun noodzakelijk is voor uitvoering van de activiteiten. In aanvulling op deze algemene weigeringsgronden zijn in de regeling een aantal aanvullende
weigeringsgronden beschreven. Dit betreft: ins - De aanvraag is ingediend buiten het aanvraagtijdvak Aanvragen die zijn ingediend buiten het aanvraagtijdvak worden geweigerd. Hierbij
bestaat uiteraard de mogelijkheid om - als er later opnieuw een aanvraagtijdvak wordt
opengesteld - op dat moment een aanvraag in te dienen. Als een aanvraag wel binnen
het aanvraagtijdvak is ingediend maar onvolledig is (omdat bepaalde gegevens ontbreken)
dan wordt de aanvrager in de gelegenheid gesteld om alsnog de ontbrekende gegevens
te verstrekken binnen een bepaalde termijn. Worden deze gegevens dan niet tijdig verstrekt
dan kan de aanvraag buiten behandeling worden gelaten op grond van artikel 4:5 van
de Algemene wet bestuursrecht. ins - Als de verlening zou leiden tot overschrijding van het steunplafond Voor de toepassing van deze regeling is een maximumbudget beschikbaar dat op het moment
van eerste vaststelling €2,7 miljoen bedraagt. Denkbaar is dat in de eerste ronde
of in een eventuele latere rondes aanvragen worden ingediend voor een groter bedrag. In dat geval worden aanvragen alleen toegekend voor zover hiervoor ruimte is op basis
van het beschikbare steunplafond. Hierbij geldt een rangschikking van aanvragen conform
de criteria die zijn opgenomen in artikel 10. ins - Als het project niet aansluit bij de doelstelling Deze regeling is bedoeld om kwetsbare inwoners een betere kans te geven op het verwerven
van een sociale huurwoning. Hiertoe wordt steun verleend aan projecten waarbij meer
dan de bestaande norm aan sociale huurwoningen wordt gerealiseerd. Aanvragen die hier
niet aan voldoen kunnen uiteraard worden afgewezen (bijvoorbeeld aanvragen waarbij
geen extra sociale huurwoningen worden gerealiseerd). ins - Als de aanvraag niet voldoet aan de voorwaarden Als de aanvraag niet voldoet aan de voorwaarden die zijn opgenomen in deze regeling
dan kan deze uiteraard worden geweigerd. Het betreft hierbij alle voorwaarden die
in de regeling staan en niet uitsluitend de voorwaarden die staan in artikel 5. Een
voorbeeld is een aanvraag die wordt ingediend door een natuurlijk persoon en daarmee
niet valt binnen de bepaalde doelgroep (artikel 4). ins - Als aannemelijk is dat niet zal worden voldaan aan de verplichtingen Het doel van de regeling is dat kwetsbare inwoners gedurende een langere periode een
betere kans krijgen om een passende woning te verwerven. In deze regeling zijn een
aantal verplichtingen opgenomen die hieraan bijdragen (zie artikel 12). Het doel hiervan
is met name om gedurende de instandhoudingsperiode te verzekeren dat de doelgroep
daadwerkelijk onder redelijke condities gebruik kan maken van woningen die met steun
op basis van deze regeling worden gerealiseerd. Deze verplichtingen zien met name op de instandhoudingsperiode van 25 jaar gerekend
vanaf de datum van eerste ingebruikname aan bepaalde verplichtingen voldoen. Het gaat
dan bijvoorbeeld om de verplichting om woningen toe te wijzen op basis van het regionale
woonruimteverdeelsysteem. En de verplichting om een huurprijs te vragen die niet hoger
is dan de maximale huurprijsgrens voor sociale huurwoningen. Voor steun op basis van deze regeling gelden allereerst de algemene en bijzondere
verplichtingen die zijn opgenomen in artikelen 11 en 12 van de Algemene subsidieverordening
Ede 2017. Een voorbeeld daarvan is de verplichting om burgemeester en wethouders direct
te informeren over beslissingen of procedures die zijn gericht op de activiteiten
waarvoor subsidie wordt verstrekt. Of als er ontwikkelingen zijn waardoor de steunontvanger
niet in staat zal zijn om de verplichtingen die zijn verbonden aan de subsidie (tijdig)
na te komen. Hierbij kan bijvoorbeeld gedacht worden aan schaarste aan bouwmaterialen. Het doel van deze subsidieregeling is om de kansen van kwetsbare inwoners op het verkrijgen
van een passende sociale huurwoning te vergroten. In dit artikel zijn een aantal aanvullende
verplichtingen opgenomen die hieraan bijdragen. Dit betreft: ins - De verplichting om sociale huurwoningen toe te wijzen conform het regionale woonruimteverdeelsysteem Het gemeentebestuur wil alle inwoners een eerlijke kans geven op het verkrijgen van
een sociale huurwoning. Toewijzing moet daarom plaatsvinden conform het regionale
woonruimteverdeelsysteem, dat nu in gebruik is bij woningbouwcoöperaties. Daarbinnen
kan selectie plaatsvinden op basis van de inschrijfduur (aanbodmodel) of op basis
van loting (lotingmodel). In de regeling zit een zogenaamde dynamische verwijzing
naar de gemeentelijke huisvestingsverordening. Indien in de verordening een ander
model voor toewijzing wordt opgenomen werkt dit dus door naar deze steunregeling.